1. តើឲ្យខ្ញុំថ្លែងពីអ្វីទៀត?
១- តើឲ្យខ្ញុំធ្វើអ្វីទៀត ទោះមានអណ្តាត មួយពាន់ក៏មិនល្មម
ថ្លែងពីទ្រង់ ឲ្យស្មើរនឹងភាពឧត្តម នៃទ្រង់ជាម្ចាស់យើងខ្ញុំ
ជាម្ចាស់លើគ្រប់ទាំងអស់ ។
២- មើលផ្ទៃមេឃឥតមានព្រុំដែន ហ្វូងផ្កាយសល់សែន ភ្លឺចាំងពីស្ថានខ្ពស់
ទ្រង់បង្កើត ហើយទ្រង់គ្រប់គ្រងទាំងអស់ បើខ្ញុំប្រៀបធៀបរបស់
យល់ជាក់ថាទ្រង់អស្ចារ្យ ។
៣- តើ ឲ្ខ្ញុំប្រៀបផ្ទឹមម្ដេចបាន រកព្រះណាគ្មាន ដូចទ្រង់គ្រប់ចេស្ដា
ភាពបរិសុទ្ធ សុចរិតឥតល្អៀងឡើយណា ព្រះទ័យស្រឡាញ់មេត្តា
ប្រោសលោះខ្ញុំដោយព្រះគុណ ។
៤- ខ្ញុំមិនអាចផ្ទឹមទ្រង់បានទេ ត្បិតខ្ញុំគ្រាន់តែជាដីដែលទ្រង់សូន
ជាប់មានបាប តែទ្រង់រើសឡើងជាកូន ស្គាល់ទ្រង់ជាក់ច្បាស់ក្នុងខ្លួន
ដោយព្រះវិញ្ញាណសម្ដែង

2. យើងស្រែកច្រៀងសរសើរព្រះអម្ចាស់
១- ចូរស្រែកច្រៀងសរសើរព្រះអម្ចាស់ ព្រះយេស៊ូវគ្រីស្ទស្រឡាញ់យើងយ៉ាងអស្ចារ្យ
ព្រមលះឋានសួគ៌ចុះមករកយើងរាល់គ្នា ដែលបាបផ្តន្ទា
ឲ្យវិលទៅឯព្រះបិតាវិញ យើងច្រៀង
បន្ទរ- ហាលេលូ ហាលេលូយ៉ា ហាលេលូយ៉ា ហាលេលូយ៉ា ហាលេលូយ៉ា
ហាលេលូយ៉ា ហាលេលូយ៉ា ហាលេលូយ៉ា ហាលេលូយ៉ា អាម៉ែន ។
២- ចូរស្រែកច្រៀងសរសើរព្រះអម្ចាស់ ព្រះយេស៊ូវគ្រីស្ទជាព្រះមានឫទ្ធិចេស្តា
ដោយព្រោះបាបយើង ព្រះអង្គប្តូរបង់ជីវ៉ា តែបីទិវា
ហាលេលូយ៉ា ទ្រង់រស់ឡើងវិញ យើងច្រៀង
បន្ទរ- ហាលេលូ ហាលេលូយ៉ា..
៣- ចូរស្រែកច្រៀងសរសើរព្រះអម្ចាស់ ព្រះយេស៊ូវគ្រីស្ទសង្គ្រោះយើងគ្រប់ៗគ្នា
លោះយើងឲ្យរួច ដោយព្រះលោហិតថ្លៃថ្លា ហៅកូនស្ងួនភ្លា
រាប់យើងថាជា អ្នកដ៏សុចរិត យើងច្រៀង

3. ខ្ញុំសូមតាំងទ្រង់ឡើង
១- ខ្ញុំសូមតាំងទ្រង់ឡើង តាំងទ្រង់ឡើង ជាអម្ចាស់លើទាំងអស់
*ទ្រង់គឺជាម្ចាស់ ធម្មជាតិនិងគ្រប់របស់
ព្រះហស្ថទ្រង់ហើយ បង្កើតសព្វសារពើផង (ស្ទួន)
២- ទ្រង់ជាម្ចាស់ឋានសួគ៌ ម្ចាស់ឋានសួគ៌ ហើយជាម្ចាស់នៃផែនដី
*ទ្រង់បានគ្រប់គ្រង ដោយឫទ្ធិតេជះបារមី
ឥតដែលមានអ្វី ឲ្យធំលើសទ្រង់សោះឡើយ(ស្ទួន)
៣- ខ្ញុំតាំងទ្រង់ជាម្ចាស់ គ្រងលើចិត្ត ជាម្ចាស់គ្រងលើរូបកាយ
*ជាម្ចាស់ជីវិត ប្រោសលោះខ្ញុំរួចស្លាប់ហើយ
ព្រមទាំងប្រទាន ជីវិតអស់កល្បយូរលង់ (ស្ទួន)
៤- ខ្ញុំសូមតាំងទ្រង់ឡើង តាំងនាមទ្រង់ ខ្ពស់លើសអស់ទាំងនាមផង
* នាមមានឥទ្ធិឫទ្ធិ ជានាមពីរោះកន្លង
នាមជួយមនុស្សផង ជានាមព្រះដ៏ប្រោសលោះ (ស្ទួន)

4. ដោយព្រះហឬទ័យស្នេហ៍
១- ព្រះទ្រង់គង់នៅ អស់កល្បជានិច្ចនាមល្បី
គឺអង្គម្ចាស់ថ្លៃ ព្រះបិតា ព្រះរាជបុត្រ
អង្គព្រះវិញ្ញាណ ទាំងបីជាអង្គបរិសុទ្ធ
ព្រះទ័យមោះមុត ស្នេហ៍យើងឥតអ្វីផ្ទឹមបាន ។
២- ព្រះវរបិតា ដែលគង់នៅនាសួគ៌ឋាន
ទ្រង់បានប្រទាន នូវអង្គជាព្រះរាជបុត្រ
ដោយព្រោះស្រឡាញ់ មនុស្សលោកគ្មានទីបំផុត
ទ្រង់ចាត់រាជបុត្រ ឲ្យមកដោះមនុស្សគ្រប់គ្នា ។
៣- ព្រះយេស៊ូវគ្រីស្ទ ជាអង្គព្រះរាជបុត្រា
មកក្នុងលោកា ប្រោសមនុស្សឲ្យរួចពីស្លាប់
អ្នកណាជឿទ្រង់ រួចទោសហើយក៏មានច្បាប់
ដ្បិតព្រះទ្រង់រាប់ អាចចូលដល់ឋានបិតា ។
៤- រីព្រះវិញ្ញាណ ទ្រង់សោតក៏មានកិច្ចការ
ជួយមនុស្សគ្រប់គ្នា ឲ្យស្គាល់ដល់ព្រះរាជបុត្រ
បណ្តេញអារក្ស មេបាបឲ្យវាចេញផុត
ជួយនាំយើងរត់ ជៀសឆ្ងាយពីផ្លូវសាច់ឈាម ។
៥- យើងមានចិត្តស្ងប់ នៅពេលទ្រង់ប្រោសយើងភ្លាម
មិននៅទីមទាម នាំគ្នាដើរតាមទ្រង់ទៅ
ទ្រង់យាងនាំមុខ ឲ្យយើងបានដើរត្រង់ផ្លូវ
ការពារសត្រូវ ខ្លាចក្រែងឆក់យកបាត់បង់ ។
៦- ចូរយើងស្រែកច្រៀង សរសើរព្រះដោយស្មោះត្រង់
នាំតង្វាយផង យកមកដាក់លើអាសនា
មានចិត្តខ្ទេចខ្ទាំ លើកថ្វាយសូមទ្រង់មេត្តា
លុបលាងទោសា តាមក្តីមេត្តាប្រោសលោះ ។

5. សូមសរសើរនាមទ្រង់
១- ឱ! ព្រះអម្ចាស់ ទ្រង់ធំប្រសើរ គ្មាននាមណាស្មើនឹងទ្រង់ឡើយទ្រង់លើសគេ
នាមទ្រង់ភាសាមនុស្សលោករកគ្មានទេ ព្រះទ័យស្និទ្ធស្នេហ៍ នឹងពួកបរិសុទ្ធ
សូមសរសើរនាមទ្រង់ សូមសរសើរនាមទ្រង់ ។
២- ទ្រង់ផ្សាយមេត្តាដល់មនុស្សគ្រប់សាសន៍ អោយបានឃើញច្បាស់ការសង្គ្រោះ
ធំបំផុត ដោយព្រះលោហិតនៃអង្គព្រះរាជបុត្រ ខ្ចាយដល់សុគត
សងថ្លៃប្រោសលោះ សូមសរសើរនាមទ្រង់ សូមសរសើរនាមទ្រង់ ។
៣- ទ្រង់តែងអត់ទោសដល់អ្នកលន់តួ បាបធ្ងន់មិនគួរតែមកក្រាប ទ្រង់តែងប្រោស
ដោយព្រះហឫទ័យស្រឡាញ់ទន់សន្តោស លើកអ្នកដួលចុះ
អោយងើបវិញពិត សូមសរសើរនាមទ្រង់ សូមសរសើរនាមទ្រង់ ។
៤- ព្រះអង្គសុចរិត កាត់ទោសមនុស្សរឹង ធ្វើបាបទទឹងដោយមិនព្រម
ផ្លាស់ប្រែចិត្ត អោយរងទុក្ខទោសវេទនាក្នុងភ្លើងពិត បាត់បង់ជីវិត
អស់កល្បជានិច្ច សូមសរសើរនាមទ្រង់ សូមសរសើរនាមទ្រង់ ។
៥- ទ្រង់លើកតម្កើងដោយយុត្តិធម៌ ពួកអ្នកស្មោះសរ ក្ររងទុក្ខទ្រង់មិនភ្លេច
លើកតាំងអោយជីវិតអស់កល្បជានិច្ច គឺអ្នកសម្រេច រងទុក្ខក្នុងទ្រង់
សូមសរសើរនាមទ្រង់ សូមសរសើរនាមទ្រង់ ។

6. ទ្រង់ជាព្រះពិតតែមួយព្រះអង្គ
១- ឱព្រះអម្ចាស់ជាព្រះនៃខ្ញុំ ទូលបង្គំសូមសរសើរព្រះអង្គ សូមលើកតម្កើង
ព្រះនាមផងទ្រង់ យ៉ាងខ្ពស់ត្រចង់ ជារៀងរាបដរាបតទៅ ។
២- ព្រះអង្គសប្បុរសចំពោះរូបខ្ញុំ ទ្រង់ស្រឡាញ់ខ្ញុំខ្លាំងពន់ពេកកូវ ទាំងស្រង់ព្រលឹង
ខ្ញុំពីរណ្តៅ នរកដ៏ជ្រៅ ខ្ញុំរស់នៅលែងជាប់ពិរុទ្ធ ។
បន្ទរ- សូមទ្រង់បង្រៀនខ្ញុំឲ្យស្គាល់ផ្លូវ ខ្ញុំនឹងដើរទៅក្នុងសេចក្តីពិត ផ្លូវរបស់ទ្រង់
ល្អល្អះសុក្រិត សូមបង្រួមចិត្ត ខ្ញុំឲ្យកោតខ្លាចដល់នាមទ្រង់ ។
៣- ព្រះអង្គទ្រង់ធំឧត្តមណាស់ណា ចេស្តាធ្វើការអស្ចារ្យកន្លង ទ្រង់ជាព្រះពិត
តែមួយព្រះអង្គ វិញ្ញាណខ្ញុំផ្ចង់ ថ្វាយបង្គំតែព្រះអង្គមួយ ។

7. ចូរច្រៀងបទថ្មីថ្វាយព្រះអម្ចាស់
បន្ទរ- ចូរយើងនាំគ្នាច្រៀង បន្លឺសំនៀងច្រៀងថ្វាយព្រះ
ច្រៀងបទថ្មីថ្វាយព្រះ ច្រៀងបទថ្មីថ្វាយព្រះអម្ចាស់ ។
១- ឱ!ពិភពលោក នាំគ្នាថ្វាយពរ ច្រៀងថ្វាយព្រះពរព្រះនាមព្រះអង្គ ចូរប្រកាស
ដល់មនុស្សទាំងពួង រៀងរាល់ថ្ងៃឲ្យគ្រប់គ្នាដឹង ពីសេចក្តីសង្គ្រោះរបស់ព្រះអង្គ ។
បន្ទរ- ចូរយើងនាំគ្នាច្រៀង...
២- ចូរនាំគ្នាថ្លែង ពីភាពថ្កុំថ្កើង សិរីរុងរឿងនៃព្រះអម្ចាស់ ឲ្យអស់មនុស្ស
គ្រប់ពូជជាតិសាសន៍ បានស្គាល់ទ្រង់ ហើយក៏យល់ច្បាស់
ថាព្រះនៃយើងល្អវិសេសក្រៃ ។
បន្ទរ- ចូរយើងនាំគ្នាច្រៀង...
៣- ព្រះអម្ចាស់យើង ទ្រង់ជាព្រះពិត ព្រះពិតតែមួយជាទីស្ញប់ស្ញែង ទ្រង់ឧត្តម
រុងរឿងក្រៃលែង ទ្រង់សមនឹងទទួលពីយើង គ្រប់ពាក្យដំកើងដ៏ថ្លៃបំផុត ។

8. តើគួរឲ្យខ្ញុំទុកព្រះអង្គស្មើអ្វី?
១- ឱ!ផ្កាយ ទាំងឡាយអើយ មានរស្មីព្រិចៗ
អស្ចារ្យណាស់ ខ្ញុំមិនភ្លេច
ស្នាព្រះហស្ថព្រះអង្គ ដែលលាតផ្ទៃមេឃធំធេង
លំអដោយហ្វូងផ្កាយទ្រង់ ។
បន្ទរ- តើឲ្យខ្ញុំទុកព្រះអង្គ ស្មើនឹងមនុស្សឬអ្វីៗ
គួរអស្ចារ្យដែរឬទេ
គឺព្រះអង្គ ធំលើសគេ
ហើយពេញសិរីល្អ ។
២- ផែនដី រាល់យប់ថ្ងៃ មានដំណើរទៀងទាត់
ពន្លឺថ្ងៃខ្យល់បរិសុទ្ធ
ទ្រទ្រង់រូបកាយខ្ញុំ ដែលទ្រង់បានសូនពីដី
ឲ្យបានថ្វាយសិរីល្អ ។
៣- លោកិយ ព្រះច្រើនក្រៃ កើតពីស្នាដៃមនុស្ស
មានភ្នែកដែរឥតឃើញសោះ
ច្រមុះឥតដឹងក្លិន ដៃជើងងាប់ដូចជាប់ខ្វិន
តើជាព្រះដែរឬអី ។
៤- ព្រះគ្រីស្ទ ប្រោសលោកនេះ ដោយដោះបាបគេចេញ
ព្រះហឫទ័យទ្រង់ស្រឡាញ់
ក៏មិនចេះផ្លាស់ប្រែ ព្រះជន្មទ្រង់គង់ឋិតថេរ
ភាពបរិសុទ្ធនៅអស់កល្ប ។

9. ចូរយើងច្រៀងសរសើរ
១- ចូរយើងស្រែកច្រៀង សរសើរព្រះអង្គ ហាលេលូយ៉ា (ស្ទួន)
ដោយចិត្តស្មោះត្រង់ យើងច្រៀងសរសើរ ហាលេលូយ៉ា ហាលេលូយ៉ា ។
២- ដ្បិតព្រះនៃយើង ខ្ពង់ខ្ពស់ប្រសើរ ហាលេលូយ៉ា (ស្ទួន)
គ្មានអង្គណាស្មើ ប្រៀបផ្ទឹមបានឡើយ ហាលេលូយ៉ា ហាលេលូយ៉ា ។
៣- យើងច្រៀងយើងលោត យើងអរសប្បាយ ហាលេលូយ៉ា (ស្ទួន)
ទ្រង់លោះយើងហើយ ឲ្យមានសេរី ហាលេលូយ៉ា ហាលេលូយ៉ា ។
៤- មកពួកស្មោះត្រង់ ទាំងប្រុសទាំងស្រី ហាលេលូយ៉ា (ស្ទួន)
អបអរទះដៃ សរសើរព្រះគុណ ហាលេលូយ៉ា ហាលេលូយ៉ា ។

10. ការទ្រង់សុទ្ធតែអស្ចារ្យ
១- ព្រះគ្រីស្ទយេស៊ូវជាព្រះ      ដែលមានតេជះឫទ្ធិបារមី    (ស្ទួន)
មានព្រះគុណធ្ងន់ក្រៃ     ប្រោសលោះលោកិយឲ្យបានរួច  (ស្ទួន)
២- ស្នាព្រះហស្តរបស់ទ្រង់        ល្អក្រៃកន្លងគ្មានប្រដូច (ស្ទួន)
ទោះមនុស្សធំតូច  ប្រាជ្ញខ្ពស់សៀវស្រួចឥតយល់បាន    (ស្ទួន)
៣- ព្រះអង្គបានសាងផ្ទៃមេឃ        ល្វឹងល្វើយអនេករកផុតគ្មាន        (ស្ទួន)
ពលបរិវារសល់សែន  ជាស្នាព្រះហស្តទ្រង់បង្កើត       (ស្ទួន)
៤- គន់មើលអស់ហ្វូងតារា   ពាសពេញមេឃាពន្លឺឆើត      (ស្ទួន)
ថ្ងៃ-ខែ-ភ្លឺក្រឡែត      ទ្រង់តាំងបំភ្លឺយប់និងថ្ងៃ       (ស្ទួន)
៥- រីឯនៅលើផែនដី មានសព្វអ្វីៗល្អពេកក្រៃ  (ស្ទួន)
មនុស្សនិងសត្វស្រុក-ព្រៃ ហោះហើរលូនវារទ្វេចតុបាទ  (ស្ទួន)
៦- ព្រះហស្ថព្រះអង្គទ្រង់លោះ     ដោះទុក្ខគ្រប់មនុស្សដែលមានបាប    (ស្ទួន)
ទ្រង់ទ្រាំទ្រហួសខ្នាត   គេបោះទម្លុះភ្ជាប់ឈើឆ្កាង        (ស្ទួន)
៧- ដោយសារតែស្នាព្រះហស្ត ការល្អឥតខ្ចោះទ្រង់បានសាង        (ស្ទួន)
ជីវិតថ្មីស្រឡាង ដែលទ្រង់បង្កើតយើងរាល់គ្នា       (ស្ទួន)
៨- ព្រះហស្ថព្រះអង្គមានឫទ្ធិ     នឹងបង្កើតភពមួយអស្ចារ្យ  (ស្ទួន)
សម្រាប់យើងរាល់គ្នា      គឺជាផ្ទៃមេឃផែនដីថ្មី    (ស្ទួន)

11. សរសើរហើយអរព្រះគុណ
១- សរសើរហើយអរព្រះគុណ ព្រះអង្គដែលមានគុណធ្ងន់
ទ្រង់ប្រោសជនគ្រប់សាសន៍ឲ្យរស់ឡើង សរសើរដោយច្រៀងតម្កើង
ព្រះអង្គទ្រង់ឫទ្ធិរុងរឿង ដួងចិត្តយើង ថ្វាយដល់ម្ចាស់ជីវិត ។
២- សរសើរព្រះគុណព្រះអង្គ ទ្រង់ស្មោះយាងមកស្រោចស្រង់
ដ្បិតព្រះអង្គទ្រង់ជាព្រះដ៏ពិត ទ្រង់មានព្រះទ័យអាណិត
យាងមកហើយគង់ជាប់ស្និទ្ធ ធ្វើជាមិត្ត នឹងយើងអ្នកមានបាប ។
៣- សរសើរហើយអរព្រះគុណ ព្រះទ័យស្រឡាញ់ទន់ភ្លន់
ទ្រាំអត់ធន់នឹងយើងជាដរាប រាជ្យទ្រង់មានតែសន្តិភាព
ឋិតថេរនៅជាដរាប យើងឈ្នះបាប ហើយមានជីវិតថ្មី ។

12. គុណព្រះ
១- ម៉ែឪមានគុណ រាប់ទុកជាធ្ងន់ថ្លៃឥតឧបមា
តែផ្ទឹមពុំស្មើ គុណព្រះឡើយណា
តបស្នងម្ដេចម្កា មិនដែលអ្នកណារួចបាន ។
២- ទ្រង់ផ្តល់ជីវិត វិញ្ញាណរស់ពិតនៅក្នុងអង្គប្រាណ
ផ្គត់ផ្គង់រក្សា អាហារប្រទាន
រូបកាយរស់បាន ដោយសារគុណទ្រង់ផ្តល់មក ។
៣- គុណទ្រង់ដោះទុក្ខ ដោយបាបនាំមុខវង្វេងក្នុងលោក
ពេលស្រែករកព្រះ ទ្រង់តែងទតមក
ជួយដោះទុក្ខសោក ដោយក្តីមេត្តាលើសលន់ ។
៤- គុណព្រះយេស៊ូវ លោះយើងដោយប្តូរលះបង់ព្រះជន្ម
គ្មានអ្នកណាឡើយ អាចវាល់ព្រះគុណ
ទោសយើងសែនធ្ងន់ ទ្រង់លោះឲ្យរួចពីស្លាប់ ។

13. ឱ! ព្រះដ៏ជាមហាក្សត្រ
១- ឱព្រះដីជាមហាក្សត្រ យើងខ្ញុំប្រតិបត្តិតម្កើងព្រះនាម ។
២- ចិត្តកូនទាំងអស់ជឿតាម លើកតាំងព្រះនាមនៃព្រះដ៏រស់ ។
៣- ដោយចិត្តភក្តីដ៏ស្មោះ យើងខ្ញុំទាំងអស់សូមថ្លែងប្រកាស ។
៤- សរសើរនូវឫទ្ធិអម្ចាស់ ដែលយើងឃើញច្បាស់ពីក្តីករុណា ។
៥- សន្តោសដល់គ្រប់កិច្ចការ ពីព្រះបិតាដល់បុត្រប្រុសស្រី ។
៦- ព្រះអង្គតែងតែប្រណី ករុណាប្រពៃប្រោសអស់មនុស្សជាតិ ។
៧- កូនសូមប្រកាសប្រាប់ញាតិ កូនបានរស់ទៀតដោយស្នាដៃទ្រង់ ។
៨- ព្រះអង្គទ្រង់នាំតម្រង់ លើកថ្កើងបញ្ចង់អ្នកដួលទាំងអស់ ។
៩- ភ្នែកយើងរង់ចាំដ៏ស្មោះ ពីក្តីសប្បុរសនៃវរបិតា ។
១០- ព្រះអង្គប្រទានអាហារ តាមក្តីត្រូវការដល់អ្នកឃ្លានណាស់ ។
១១- ប្រទាននូវឫទ្ធិតេជះ សង្គ្រោះជាក់ច្បាស់អ្នកអំពាវទ្រង់ ។
១២- ព្រះអង្គការពារតម្រង់ ពួកបុត្រស្មោះត្រង់ទ្រង់លើកតម្កើង ។
១៣- ឱព្រះអម្ចាស់នៃយើង កូនសូមតម្កើងដោយចិត្តបរិសុទ្ធ ។

14. សរសើរព្រះអម្ចាស់
១- បងប្អូនទាំងអស់គ្នា រួមគំនិតចិត្តចងចាំ ច្រៀងតាមភ្លេងណែនាំ
បទចងចាំតាមបញ្ញា តាមបទទំនងដែលចាំគ្រប់វេលា
*ថ្វាយព្រះបិតា សរសើរការទ្រង់ប្រោសលោះ (ស្ទួន) ។
២- សុខសាន្តទាំងប្រុសស្រី ពួកព្រះបិតាសន្តោស ថ្វាយជីវិតដោយស្មោះ
ដល់ព្រះគ្រីស្ទបុត្រសំណព្វ កុំរសាយចិត្តឬចង់វិលត្រឡប់
*ត្រូវឲ្យកាន់ខ្ជាប់ ដើរតាមព្រះដ៏ឧត្តម (ស្ទួន) ។
៣- ឱ!ព្រះអម្ចាស់អើយ គឺទ្រង់ហើយលោះយើងខ្ញុំ ដ្បិតព្រះអង្គទ្រង់ធំ
ជួយយើងខ្ញុំឲ្យរួចស្លាប់ ហើយទុកជាមិត្តប្រកបស្និទ្ធមិនក្រឡាប់
*បើកឲ្យមានច្បាប់ ចូលទៅព្រះបិតាបាន (ស្ទួន) ។
៤- សរសើរព្រះជាម្ចាស់ ទ្រង់ផ្តល់ច្បាស់ក្តីសុខសាន្ត ដោយទ្រង់បានប្រទាន
ព្រះវិញ្ញាណដ៏ឧត្តម ពេញដោយព្រះគុណមកថែរក្សាយើងខ្ញុំ
*សូមក្រាបបង្គំ ច្រៀងបទថ្វាយសិរីល្អ (ស្ទួន) ។

15. សរសើរព្រះគុណ
១- ថ្ងៃនេះជាថ្ងៃដ៏ល្អ យើងនាំគ្នាមកសរសើរព្រះគុណ
ព្រះអង្គដែលមានគុណធ្ងន់ ផ្តល់ក្តីទន់ភ្លន់ដល់យើងទាំងឡាយ
មកចុះយើងជុំគ្នាកុំបីរសាយ ស្រីប្រុសផងទាំងឡាយយើងបបួលគ្នា
មកសរសើរតម្កើងព្រះគុណ មកសរសើរតម្កើងព្រះគុណ
ដែលមានគុណធ្ងន់ព្រះករុណា ។
២- យើងសូមសរសើរព្រះអង្គ ដែលព្រមយាងចុះមកក្នុងលោកា
ដោយព្រះហឫទ័យស្នេហា លះឋានសួគ៌ាមកកើតជាមនុស្ស
គឺព្រះយេស៊ូវដែលជួយសង្គ្រោះ ព្រមស្លាប់ជាជំនួសរូបយើងរាល់គ្នា
សូមសរសើរតម្កើងព្រះគុណ សូមសរសើរតម្កើងព្រះគុណ
ដែលមានគុណធ្ងន់ព្រះករុណា ។
៣- អង្គព្រះវិញ្ញាណទ្រង់នាំ ឲ្យយើងខិតខំដើរទៅឋានសុខ
ពុះពារឧបស័គ្គរាំងមុខ ទោះបីមានទុក្ខលំបាកយ៉ាងណា
ធ្វើតាមតែអ្វីៗដែលព្រះបញ្ជា ទ្រង់គង់ជាមួយយើងតាមព្រះសន្យា
សូមសរសើរតម្កើងព្រះគុណ សូមសរសើរតម្កើងព្រះគុណ
ដែលមានគុណធ្ងន់ព្រះករុណា ។

16. ចិត្តខ្ញុំច្រៀង
១- ចិត្តខ្ញុំស្រែកច្រៀងពីគុណករុណា ទ្រង់ប្រោសមេត្តាដល់ខ្ញុំរួចហើយ
ខ្ញុំមានសេរី រួចខ្លួនដល់ត្រើយ ព្រលឹងខ្ញុំអើយ រីករាយអស្ចារ្យ ។
២- ឥឡូវខ្ញុំច្រៀង រង់ក្នុងចិត្ត សរសើរព្រះពិត ទ្រង់មានមេត្តា
បាបខ្ញុំមិនគួរ ទ្រង់ប្រោសសោះណា តែព្រះបិតា ស្នេហាខ្ញុំពិត ។
៣- ព្រះគុណនៃទ្រង់ខ្ញុំវាល់មិនបាន ច្រើនហួសប្រមាណស្រោចស្រពដួងចិត្ត
នាំឲ្យខ្ញុំច្រៀងរៀងមួយជីវិត ច្រៀងថ្វាយព្រះពិត ដែលសង្គ្រោះខ្ញុំ ។

17. ចម្រៀងនាងម៉ារីយ៉ា
១- វិញ្ញាណខ្ញុំសូមលើកតម្កើង ព្រះដ៏រុងរឿងម្ចាស់លោកា
ចិត្តខ្ញុំត្រេកអរឥតឧបមា នឹងការសង្គ្រោះនៃម្ចាស់ថ្លៃ ។
២- ព្រះជាអម្ចាស់ថ្លៃឧត្តម ទតមើលមកខ្ញុំរាល់យប់ថ្ងៃ
ជាអ្នកបំរើដ៏ក្រក្រី ទ្រង់ប្រោសប្រណីជួយសង្គ្រោះ ។
៣- អំណឹះតទៅគ្រប់សម័យ មនុស្សក្នុងលោកិយនេះទាំងអស់
តែងពោលសរសើរខ្ញុំដោយស្មោះ ថាមានកេរ្តិ៍ឈ្មោះភ័ព្វវាសនា ។
៤- ព្រះអង្គមានឬទ្ធិលើសជាងស្តេច ទ្រង់បានសម្រេចការអស្ចារ្យ
សង្គ្រោះរូបខ្ញុំដោយមេត្តា ព្រះអង្គពិតជាសន្តវិសុទ្ធ ។
៥- មេត្តាករុណានៃព្រះអង្គ ល្អល្អះត្រចង់ប្រសើរផុត
ប្រោសប្រណីអស់អ្នកក្រខ្សត់ មានចិត្តអំណត់ចេះកោតខ្លាច ។
៦- ព្រះអង្គកំចាត់ជនឆ្មើងឆ្មៃ ដកសិទ្ធិពីដៃអ្នកកោងកាច
លើកជនសុភាពឲ្យអង់អាច ឲ្យកាន់អំណាចមានសីលធម៌ ។
៧- ព្រះអង្គជាម្ចាស់បានប្រទាន ដល់អ្នកស្រេកឃ្លានហើយទ័លក្រ
ទ្រង់ដេញអ្នកមានអមនុស្សធម៌ ឲ្យចាកចេញចរដៃទទេ ។
៨- ព្រះអង្គលើកស្ទួយជួយរំដោះ កូនចៅទាំងអស់ឥតសល់ទេ
ព្រោះទ្រង់នឹកចាំមិនភ្លេចគេ ព្រះទ័យរិះរេជួយសង្គ្រោះ ។
៩- តាមព្រះបន្ទូលដីប្រពៃ ថានឹងប្រណីបុព្វបុរស
លោកអ័ប្រាហាំព្រមទាំងអស់ ពូជពង្សរបស់លោករៀងទៅ ។

18. សរសើរព្រះនាមព្រះអង្គ
១- ឱ! ព្រះវរបិតា បិតា ទ្រង់ជាព្រះបរិសុទ្ធ (ស្ទួន)
យើងត្រូវ អឺយស្នេហ៍ពិត ចំពោះតែព្រះអង្គមួយ (ស្ទួន)
២- កាលពីលើកមុន លើកមុន យើងពុំទាន់ដឹងអ្វី (ស្ទួន)
ឥឡូវ យើងដឹងក្តី បរិសុទ្ធរបស់ព្រះហើយ (ស្ទួន)
៣- ឱ! បងប្អូនគ្រីស្ទជន គ្រីស្ទជន ចូរកុំនៅកន្តើយ (ស្ទួន)
រួមដៃគ្នាឡើងហើយ សរសើរព្រះនាមព្រះអង្គ (ស្ទួន)

19. យើងគោរពព្រះនាមព្រះយេស៊ូវ
១- ឱ! ព្រះរាជបុត្រា មានឫទ្ធិអស្ចារ្យ ពីឋានសួគ៌ា
ឲ្យមនុស្សលោកគ្រប់គ្នា ក្រាបថ្វាយវន្ទា លើកនាមព្រះអង្គ
បន្ទរ- យើងខ្ញុំសូមវន្ទា លើកនាមប្រសើរ ជានាមអស្ចារ្យ
នាមព្រះយេស៊ូវថ្លៃថ្លា សង្គ្រោះលោកា អោយរួចចាកទុក្ខ ។
២- ព្រះយេស៊ូវសង្គ្រោះ មិនចេះមើលថោក ចំពោះលោកអ្នក
ទោះបីមនុស្សខ្វិនខ្វាក់ ទ្រង់ជួយដោយស្ម័គ្រ មិនរើសមុខឡើយ
៣- ឱ!ព្រះយេស៊ូវអើយ មានតែទ្រង់ហើយ ដែលជួយតម្រូវ
ឲ្យយើងខ្ញុំដើរផ្លូវត្រូវ ជួយដឹកនាំទៅ ឲ្យរួចពីបាប

20. ព្រះអង្គជាអម្ចាស់នៃស្ថានសួគ៌
១- ឱ! ពួកមនុស្សជាតិនៅផែនដីអើយ ចូរកុំកន្តើយនឹងព្រះជាម្ចាស់
បន្លឺសំឡេងឲ្យលាន់ឮច្បាស់ ពោលសរសើរព្រះសន្តវិសុទ្ធ ។
២- ចូរប្រគុំបទថ្មីនិងច្រៀងថ្វាយ ដល់ព្រះពណ្ណរាយដោយស្មោះបំផុត
នឹងលើកតម្កើងព្រះនាមបរិសុទ្ធ ប្រគុំថ្វាយបទរុងរឿងសួស្តី ។
៣- ចូរឲ្យអស់មនុស្សសាសន៍ផងនានា ដើរតាមមាគ៌ាសិរីជោគជ័យ
ហើយស្គាល់ស្នាព្រះហស្តអស្ចារ្យក្រៃ ដែលមនុស្សលោកិយធ្វើពុំដូចទ្រង់ ។
៤- ទ្រង់បានបង្កើតមេឃและផែនដី មនុស្សក្នុងលោកិយและសព្វអ្វីផង
ដោយសារអំណាចឫទ្ធីព្រះអង្គ គឺមានតែទ្រង់ជាម្ចាស់សួគ៌ា ។
៥- ឱ! ប្រជាជនក្នុងសាកលលោក ចូរថ្វាយជ័យជោគប្រសើរមហិមា
ចូរកោតសរសើរព្រះម្ចាស់សួគ៌ា ទ្រង់មាននាមាឧត្តមអស្ចារ្យ ។
៦- ទ្រង់នឹងតាំងរាជ្យនគរទ្រង់ឡើង យើងស្រែកទ្រហឹងទាំងប្រកាសថា
ព្រះអង្គគ្រប់គ្រងអស់ទាំងមនុស្សា សត្វគ្រប់រូបាដោយក្តីសប្បុរស ។

21. ចម្រៀងថ្វាយព្រះពរ
១- សូមថ្វាយព្រះពរ ដ៍បវរមហាជោគជ័យ
យើងគ្រីស្ទជនទាំងប្រុសស្រី សូមថ្វាយដោយស្មោះស (ស្ទួន)
ឱ! ព្រះយេស៊ូវ យើងខ្ញុំថ្វាយដោយអំណរ
ដ្បិតទ្រង់បានស៊ូប្តូរ ជាប់ឆ្កាងជួសយើងជាក់ច្បាស់
២- ព្រះលោហិតទ្រង់ ហូរខ្ចាយដរាបដល់ក្ស័យ
លោះបាបមនុស្សក្នុងលោកិយ គ្រប់ពូជគ្រប់ជាតិសាសន៍ (ស្ទួន)
ដ្បិតទ្រង់ស្រឡាញ់ ដល់យើងខ្ញុំជាខ្លាំងណាស់
ព្រះទ័យមិនប្រែផ្លាស់ ចោលយើងឲ្យរងវេទនា
៣- ទូលព្រះបង្គំ រូបយើងខ្ញុំគ្រប់ៗប្រាណ
សូមលើកហត្ថឡើងថ្កាន ក្រាបប្រណម្យវន្ទា (ស្ទួន)
ថ្លែងអរព្រះគុណ ធ្ងន់វិសេសឥតឧបមា
ព្រះតេជះប្ញទ្ឋា សូមបានថ្កុំថ្កើងរុងរឿង
៤- សូមរាជ្យទ្រង់បាន គ្រប់គ្រងដោយប្ញទ្ធិចេស្តា
ហើយទ្រង់ក៏ជាសិរិសា គ្រប់គ្រងដឹកនាំយើង (ស្ទួន)
ទ្រង់នឹងធ្វើទោស ដល់លោកិយដោយសារភ្លើង
ចំណែកឯពួកយើង ទ្រង់បានប្រោសលោះរួចហើយ
៥- ទូលព្រះបង្គំ យើងខ្ញុំសូមថ្វាយព្រះពរ
ថ្វាយសិរីរុងរឿងបវរ ព្រះជន្មអស់កល្បអើយ (ស្ទួន)
សូមរាជ្យព្រះអង្គ ឆាប់មកដល់កុំយូរឡើយ
ខ្មាំងបៀតបៀនមិនស្បើយ ដល់យើងខ្ញុំជាខ្លាំងណាស់

22. អរព្រះគុណ
១- អរគុណព្រះវរបិតា ស្រឡាញ់អស្ចារ្យ ដល់យើងគ្រប់ប្រាណ
ស៊ូចាត់រាជបុត្រឲ្យចុះចាកឋាន ជួយនាំយើងថ្កាន ទៅឯឋានទ្រង់ ។
២- អរគុណព្រះយេស៊ូវគ្រីស្ទ ព្រះគុណធ្ងន់ម៉្លេះ ដល់លោកលិចលង់
ទ្រង់ជារាជបុត្រមកជួយស្រោចស្រង់ គ្របបាំងទោសផងតាំងស្ពានមេត្រី ។
៣- អរគុណអង្គព្រះវិញ្ញាណ ដែលព្រះប្រទាន ដោយប្រោសប្រណី
មកជួយបំភ្លឺគ្រប់ជនប្រុសស្រី បង្កើតយើងថ្មី ប្រោសឲ្យបានរស់ ។

23. ពីព្រោះព្រះអម្ចាស់យើងទ្រង់ល្អ
១- ម្នាលបណ្តាជននៅផែនដីអើយ ចូរបន្លឺថ្វាយជាពាក្យអំណរ
ម្នាលបណ្តាជននៅផែនដីអើយ ចូរបន្លឺថ្វាយជាពាក្យអំណរ
ចូរថ្វាយបង្គំព្រះដោយស្មោះស *ពីព្រោះទ្រង់ល្អនឹងយើងខ្ញុំណាស់ (ស្ទួន)
២- ចូរបម្រើទ្រង់ដោយអរសប្បាយ ចូរស្រែកច្រៀងថ្វាយនៅចំពោះព្រះ
គួរបម្រើទ្រង់ដោយអរសប្បាយ ចូរស្រែកច្រៀងថ្វាយនៅចំពោះព្រះ
ពីព្រោះទ្រង់ល្អនឹងយើងខ្ញុំណាស់ *ចូរច្រៀងថ្វាយព្រះដោយស្មោះពីចិត្ត (ស្ទួន)
៣- ចូរដឹងថាទ្រង់ជាអាទិករ បង្កើតយើងមកជារាស្ត្រពិសិដ្ឋ
ចូរដឹងថាទ្រង់ជាអាទិករ បង្កើតយើងមកជារាស្ត្រពិសិដ្ឋ
យើងរាល់គ្នាជារាស្ត្រព្រះអង្គពិត *ចូរយើងថ្វាយចិត្តស្នេហ៍ស្និទ្ធភក្តី (ស្ទួន)
៤- ចូរចូលច្រកទ្រង់ដោយអរព្រះគុណ ហើយចូលព្រះលានដោយច្រៀងបទថ្មី
ចូរចូលច្រកទ្រង់ដោយអរព្រះគុណ ហើយចូលព្រះលានដោយច្រៀងបទថ្មី
ច្រៀងបទសរសើរព្រះដ៏មានជ័យ *យើងច្រៀងរាល់ថ្ងៃថ្វាយព្រះអម្ចាស់ (ស្ទួន)
៥- ពីព្រោះព្រះអម្ចាស់យើងទ្រង់ល្អ ក្តីស្នេហ៍ទ្រង់ក៏មិនប្រែក្រឡាស់
ពីព្រោះព្រះអម្ចាស់យើងទ្រង់ល្អ ក្តីស្នេហ៍ទ្រង់ក៏មិនប្រែក្រឡាស់
ព្រះទ័យសប្បុរសនឹងយើងខ្ញុំណាស់ *មិនចេះប្រែផ្លាស់អស់កល្បជានិច្ច (ស្ទួន)

24. ព្រះយេស៊ូវគ្រីស្ទល្អអស្ចារ្យ
១- ព្រះយេស៊ូវគ្រីស្ទល្អអស្ចារ្យ គ្មានព្រះឯណាដូចទ្រង់សោះ (ស្ទួន)
មានតែព្រះអង្គមួយប៉ុណ្ណោះ ដែលជួយសង្គ្រោះមនុស្សមានបាប ។
បន្ទរ- ព្រះយេស៊ូវអើយ មានតែទ្រង់ហើយល្អអស្ចារ្យ ។
២- ព្រះអង្គស្រឡាញ់មនុស្សខ្លាំងណាស់ បានជាស៊ូលះមកប្តូរស្លាប់ (ស្ទួន)
ទទួលរងទោសជួសមនុស្សបាប បំផ្លាញក្តីស្លាប់ឲ្យសូន្យបង់ ។
៣- ទ្រង់ព្រមសុគតតែរស់វិញ អំណាចតាំងពេញលើព្រះអង្គ (ស្ទួន)
ដោយក្តីសប្បុរសលោះមនុស្សផង ចូលក្នុងរាជ្យទ្រង់ជាសម្រេច ។
៤- ខ្ញុំសែនស្រឡាញ់ព្រះអង្គណាស់ ព្រះអង្គជាម្ចាស់ល្អបណ្តាច់ (ស្ទួន)
ជួយជីវិតខ្ញុំរួមជាស្រេច ខ្ញុំស៊ូប្តូរផ្តាច់តាមព្រះអង្គ ។

25. ដោយពឹងព្រះនាម
១- ឱ!ព្រះយេស៊ូវអើយ ទ្រង់ជាព្រះអង្គសង្គ្រោះ (ស្ទួន)
ទ្រង់មានព្រះនាមឧត្តមស័ព្ទពិរោះ ប្រោសលោះមនុស្សគ្រប់គ្នា (ស្ទួន)
២- ដោយសារព្រះគុណទ្រង់ យើងខ្ញុំបានជាអ្នកជា (ស្ទួន)
ហើយបានធ្វើជាកូនព្រះវរបិតា រាប់ជាអ្នកសុចរិត (ស្ទួន)
៣- ទ្រង់មានក្តីសប្បុរស ស្រឡាញ់មេត្តាអាណិត (ស្ទួន)
អត់ទោសបាបយើងឲ្យរួចគង់ជីវិត ថ្វាយចិត្តពឹងព្រះអង្គ (ស្ទួន)
៤- ដោយពឹងអាងព្រះនាម យើងបានសម្រេចបំណង (ស្ទួន)
សូមអ្វីនោះបានសម្រេចដូចចិត្តប៉ង ការល្បងយើងបានឈ្នះ (ស្ទួន)

26. ទ្រង់នឹងយាងចូលមក
១- ឱ! ទ្វារទាំងឡាយអើយ ចូរងើបក្បាលឡើង
ទទួលក្សត្រដ៏ថ្កុំថ្កើង ទ្វារអើយចូរបើកចំហ (ស្ទួន)
ថ្វាយមហាក្សត្រាជាព្រះដ៏មានសិរីល្អ ទ្រង់នឹងយាងចូលមក
ឱ! ទ្វារដ៏អស់កល្បអើយ ចូរបើកចំហចុះ ។
២- ព្រះមហាក្សត្រាដ៏មានសិរីល្អ
ដែលទ្រង់នឹងយាងចូលមក អំណាចទ្រង់លើទាំងអស់ (ស្ទួន)
ជាអ្នកចម្បាំងឈ្នះពួកខ្មាំងហើយជួយរំដោះ អស់អ្នកដែលរងគ្រោះ
ឲ្យរួចដោយឫទ្ធិគួរស្ញែង ល្បីល្បាញយ៉ាងអស្ចារ្យ ។
៣- ព្រះមហាក្សត្រាដ៏មានសិរីល្អ
ដែលទ្រង់នឹងយាងចូលមក នោះតើទ្រង់ជាអង្គណា (ស្ទួន)
គឺព្រះរាជបុត្រដែលមកពីព្រះវរបិតា ឬព្រះយេហូវ៉ា
ដែលបង្កើតលោកិយនេះ ជាអម្ចាស់មេត្រី ។
៤- ឱ! មនុស្សគ្រប់ពូជជាតិសាសន៍ទាំងឡាយអើយ
ចូរកុំនៅធ្វើកន្តើយ ទោះក្មេងចាស់ប្រុសឬស្រី (ស្ទួន)
ចូរបើកទ្វារចិត្តថ្វាយទ្រង់យាងចូលមកកែឆ្នៃ បំផ្លាស់ជីវិតថ្មី
រស់ក្នុងសិរីល្អព្រះ ចូរបើកចំហចុះ ។

27. ព្រះយេហូវ៉ាជាទីពឹងជ្រក
១- ព្រះយេហូវ៉ាទ្រង់ជាថ្មដារឹងមាំ ជាបន្ទាយខ្ញុំជ្រកកោន
ជាអ្នកដោះខ្ញុំពីគ្រោះថ្នាក់ ខ្មាំងស្នាក់ពូន ជាច្រើនស្ទួនជិតជុំ
ទ្រង់ក៏ជាខែលជួយបិទបាំងផុតទុក្ខធំ ជាស្នែងសេចក្តីសង្គ្រោះរបស់ខ្ញុំ
ហើយទ្រង់ក៏ជាប៉មយ៉ាងខ្ពស់ឧត្តម ជាទីជ្រកកោនពេលអាសន្ន ។
២- រលកនៃក្តីស្លាប់បានព័ទ្ធខ្ញុំជុំជិត ក្តីទុច្ចរិតឡើងជោរជន់
ខ្សែរូតនៃក្តីស្លាប់រុំព័ទ្ធ ជាច្រើនជាន់ ឲ្យភ័យស្លន់អស្ចារ្យ
នៅគ្រាមានសេចក្តីទុក្ខព្រួយឬវេទនា នោះខ្ញុំក៏អំពាវនាវព្រះយេហូវ៉ា
ទ្រង់តែងផ្ទៀងព្រះកាណ៍ហើយបែរក្តីមេត្តា ជួយដោះខ្ញុំឲ្យរួចទុក្ខភ័យ ។

28. ច្រៀងហូសាណា
១- ថ្វាយព្រះពរ បវរសួស្តី សិរីជោគជ័យដល់ព្រះក្សត្រា
ទ្រង់យាងចូលមក ដោយគង់លើខ្នងសត្វលា
(ហូសាណា ច្រៀងហូសាណា)
សិស្សពីរនាក់ សុខចិត្តដោះអាវ ដោយចិត្តជ្រះថ្លា
សម្រាប់ក្រាលធ្វើទីនាំង លើខ្នងសត្វលា ថ្វាយព្រះក្សត្រាទ្រង់គង់
រែកកុំបង្អង់ ច្រៀងថ្វាយព្រះពរ (ហូសាណា ច្រៀងហូសាណា) ។
២- ថ្វាយព្រះពរ បវរសួស្តី សិរីជោគជ័យដល់ព្រះយេស៊ូវ
វង្សស្តេចដាវីឌ ជាក្សត្រាដ៏ថ្លៃថ្នូរ (ហូសាណា ច្រៀងហូសាណា)
មនុស្សស្ទើរតែ ទាំងអស់ដោះអាវ ដោយចិត្តត្រេកអរ
ក្រាយផ្លូវថ្វាយព្រះអង្គយាង ហើយច្រៀងថ្វាយពរ អបអរសាទរព្រះអង្គ
មកកុំបង្អង់ ច្រៀងថ្វាយព្រះពរ (ហូសាណា ច្រៀងហូសាណា) ។
៣- ថ្វាយព្រះពរ បវរសួស្តី សិរីជោគជ័យដល់ព្រះអម្ចាស់
ក្រមុំស៊ីយ៉ូន អើយប្រញាប់ចេញរូតរះ (ហូសាណា ច្រៀងហូសាណា)
ចេញទៅហែរ ព្រះអង្គចូលមក យាងទ្រង់ចូលផ្ទះ
ទ្រង់យាងមករកនាងហើយ ទ្រង់សុភាពណាស់ ចូររៀបចំផ្ទះថ្វាយទ្រង់
មកកុំបង្អង់ ច្រៀងថ្វាយព្រះពរ (ហូសាណា ច្រៀងហូសាណា)
៤- ថ្វាយព្រះពរ បវរសួស្តី សិរីជោគជ័យដល់ព្រះដ៏ពិត
សម្លាញ់ខ្ញុំអើយ ព្រះអង្គយាងមករកមិត្ត (ហូសាណា ច្រៀងហូសាណា)
លះអំពើ បាបចាស់ចោលចេញ ហើយចំហរចិត្ត
ទទួលព្រះយេស៊ូវគ្រីស្ទ ជាម្ចាស់ជីវិត ថ្វាយបល្ល័ង្កចិត្តដល់ទ្រង់
មកកុំបង្អង់ ច្រៀងថ្វាយព្រះពរ (ហូសាណា ច្រៀងហូសាណា)

29. ចូរច្រៀងថ្លែងពីព្រះគុណ
១- ពួកយើងមកជុំគ្នាហើយ ឱបងប្អូនអើយចូរក្រោកឈរឡើង (ស្ទួន)
ស្រែកច្រៀងសរសើរតម្កើង ដល់ព្រះនៃយើងដ៏ធំប្រសើរ (ស្ទួន)
២- ព្រះគុណទ្រង់ធ្ងន់អស្ចារ្យ ទោះបីយ៉ាងណាក៏ផ្ទឹមមិនស្មើ (ស្ទួន)
របស់ផងសព្វសារពើ ព្រះហស្តទ្រង់ធ្វើយើងគួរកោតស្ញែង (ស្ទួន)
៣- យើងច្រៀងសរសើរព្រះគុណ ដ៏ធំលើសលន់ទ្រង់បានសំដែង (ស្ទួន)
មេត្តាករុណាក្រៃលែង ដោយរើសយើងចេញពីលោកបាត់បង់ (ស្ទួន)
៤- សរសើរព្រះវរបិតា ព្រះទ័យស្នេហាដល់លោកលិចលង់ (ស្ទួន)
ចាត់ព្រះសង្គ្រោះមួយអង្គ យាងមកស្រោចស្រង់គឺអង្គរាជបុត្រ (ស្ទួន)
៥- សរសើរព្រះយេស៊ូវគ្រីស្ទ ព្រះគុណធ្ងន់ម៉្លេះហឫទ័យអត់ធ្មត់ (ស្ទួន)
លោះយើងដោយប្តូរសុគត ហៅយើងចេញផុតពីក្តីវេទនា (ស្ទួន)
៦- សរសើរអង្គព្រះវិញ្ញាណ ដែលព្រះប្រទានមកយើងរាល់គ្នា (ស្ទួន)
ជួយយើងឲ្យបានភ្លឺថ្លា ថែទាំរក្សាក្នុងភាពឧត្តម (ស្ទួន)
៧- ចូរយើងខំស្តាប់ព្រះសៀង ទ្រង់ផ្តល់ជាទៀងកុំនៅសំងំ (ស្ទួន)
ទ្រង់ឆ្នៃយើងឲ្យបានសម កូនព្រះឧត្តមខ្ពស់ផុតលោកា (ស្ទួន)

30. យើងនឹកដល់ថ្ងៃព្រះអង្គមានជ័យ
១- ថ្ងៃនេះជាថ្ងៃអាទិត្យ យើងចូលជិតស្និទ្ធ សរសើរព្រះអង្គ
លើកតម្កើងព្រះគុណទ្រង់ ដ្បិតជ័យព្រះអង្គ ស្រេចថ្ងៃនេះណា (ស្ទួន)
២- ទ្រង់រស់ឡើងវិញថ្ងៃនេះ នាំជ័យជំនះ ឲ្យយើងរាល់គ្នា
ឋានឃុំមិនអាចរាំងរា ឃាត់ព្រះជន្មា ព្រះអង្គទុកឡើយ (ស្ទួន)
៣- ទ្រង់រស់ឡើងពេញចេស្តា ប្រោសលោះលោកា បានសម្រេចហើយ
ក្តីស្លាប់គ្មានអំណាចឡើយ ឱពួកយើងអើយ យើងជាកូនព្រះ (ស្ទួន)
៤- យើងច្រៀងហាលេលូយ៉ា គឺថ្ងៃនេះណា ទ្រង់បានយកឈ្នះ
នាំយកព្រះជន្មនៃព្រះ ឲ្យយើងព្រមលះ ចិត្តទទួលទ្រង់ (ស្ទួន)
៥- យើងជុំគ្នាថ្ងៃអាទិត្យ ថ្ងៃទីមួយពិត នឹកជ័យព្រះអង្គ
ជីវិតថ្មីដល់យើងផង សរសើរព្រះអង្គ ហាលេលូយ៉ា (ស្ទួន)

31. ចមច្រៀងនៃក្ដីស្រឡាញ់
១- សូមថ្វាយព្រះពរ ដ៍បវរមហាជោគជ័យ
យើងគ្រីស្ទជនទាំងប្រុសស្រី សូមថ្វាយដោយស្មោះស
ឱ! ព្រះយេស៊ូវ យើងខ្ញុំថ្វាយដោយអំណរ
ដ្បិតទ្រង់បានស៊ូប្តូរ ជាប់ឆ្កាងជួសយើងជាក់ច្បាស់
២- ព្រះលោហិតទ្រង់ ហូរខ្ចាយដរាបដល់ក្ស័យ
លោះបាបមនុស្សក្នុងលោកិយ គ្រប់ពូជគ្រប់ជាតិសាសន៍
ដ្បិតទ្រង់ស្រឡាញ់ ដល់យើងខ្ញុំជាខ្លាំងណាស់
ព្រះទ័យមិនប្រែផ្លាស់ ចោលយើងឲ្យរងវេទនា
៣- ទូលព្រះបង្គំ រូបយើងខ្ញុំគ្រប់ៗប្រាណ
សូមលើកហត្ថឡើងថ្កាន ក្រាបប្រណម្យវន្ទា
ថ្លែងអរព្រះគុណ ធ្ងន់វិសេសឥតឧបមា
ព្រះតេជះប្ញទ្ឋា សូមបានថ្កុំថ្កើងរុងរឿង
៤- សូមរាជ្យទ្រង់បាន គ្រប់គ្រងដោយប្ញទ្ធិចេស្តា
ហើយទ្រង់ក៏ជាសិរិសា គ្រប់គ្រងដឹកនាំយើង
ទ្រង់នឹងធ្វើទោស ដល់លោកិយដោយសារភ្លើង
ចំណែកឯពួកយើង ទ្រង់បានប្រោសលោះរួចហើយ
៥- ទូលព្រះបង្គំ យើងខ្ញុំសូមថ្វាយព្រះពរ
ថ្វាយសិរីរុងរឿងបវរ ព្រះជន្មអស់កល្បអើយ
សូមរាជ្យព្រះអង្គ ឆាប់មកដល់កុំយូរឡើយ
ខ្មាំងបៀតបៀនមិនស្បើយ ដល់យើងខ្ញុំជាខ្លាំងណាស់

32. ឱសេចក្ដីស្រឡាញ់របស់ព្រះ
១- មើលដួងចន្ទ្រារះភ្លឺថ្លា លើវេហាស៍ស្រទន់ដួងរស្មី
ចាំងបំភ្លឺលោកពេលរាត្រី ជាដួងរស្មីព្រះប្រទាន
ឲ្យចិត្តមនុស្សគ្រប់ប្រាណ បានក្តីកំសាន្តក្នុងភពងងឹត ។
២- ដួងពន្លឺចន្ទធំអស្ចារ្យ សព្វលោកាដូចក្តីស្រឡាញ់ពិត
ព្រះគ្រីស្ទស្នេហ៍លោកិយជាប់ស្និទ្ធ ត្រាលះជីវិតបង់ព្រះជន្ម
ទ្រង់ស្រឡាញ់លើសលន់ ផ្សព្វផ្សាយព្រះគុណដោយក្តីមេត្តា ។
៣- ឱក្តីស្រឡាញ់របស់ព្រះ សំដែងច្បាស់ឲ្យឃើញយ៉ាងអស្ចារ្យ
ភាពស្រទន់ដូចដួងចន្ទថ្លា លើកលែងទោសាប្រោសកូនស្ងួន
ថ្វាយអង្គទ្រង់ឲ្យថូន ថ្លៃលោះបាបកូនដោយព្រះលោហិត ។
៤- តើមានអ្នកណាវាស់ថ្លឹងបាន ប៉ាន់ប្រមាណស្នេហ៍ទ្រង់លើសជីវិត
ចន្ទរះឆ្ងាយភ្លឺសាយមកជិត ដូចភាពស្នេហ៍ស្និទ្ធពីឋានសួគ៌
ដ្បិតទ្រង់ហើយជាតួ នៃសេចក្តីស្រឡាញ់ដ៍បរិសុទ្ធ ។

33. ទ្រង់វិសេសណាស់ដល់ខ្ញុំ
១- ព្រះអម្ចាស់ទ្រង់វិសេសណាស់ដល់ខ្ញុំ គ្មានអ្វីធំដែលឲ្យខ្ញុំទុកស្មើព្រះអង្គ
ទ្រង់ស្រឡាញ់ហើយលោះខ្ញុំពីទោសផង ក៏បានសងដោយព្រះលោហិតដ៏បរិសុទ្ធ ។
២- ព្រះអង្គទ្រង់មានព្រះគុណយ៉ាងវិសេស ខ្លាំងដល់ម៉្លេះគឺទ្រង់លះមកសុគត
ប្រោសជីវិតខ្ញុំត្រូវស្លាប់ឲ្យរួចផុត ញែកបរិសុទ្ធទាំងរក្សាមិនឲ្យមានហ្មង ។
៣- ទ្រង់មិនដែលប្រកាន់ទោសពេលខ្ញុំខុស ជ្រុលលើសលោះដល់ដួលចុះឥតប៉ុនប៉ង
តែងនៅអែបលូកហត្ថាលើកត្រកង គ្មានមិត្តផងដែលវិសេសដូចជាទ្រង់ឡើយ ។
៤- បន្ទូលទ្រង់ផ្អែមពិរោះដល់ខ្ញុំណាស់ សន្យាច្បាស់បើខ្ញុំលះតាមទ្រង់ហើយ
តាំងខ្ញុំឲ្យបានឡើងជាកូនព្រះអើយ មិនគួរឡើយតែព្រះអង្គទ្រង់ប្រោសមេត្តា ។
៥- អើព្រះគ្រីស្ទវិសេសម៉្លេះដល់ចិត្តខ្ញុំ គឺជាភ្នំកំផែងជុំរាំងការពារ
ព្រះគុណទ្រង់វិសេសហួសខ្ញុំពណ៌នា ព្រះអង្គជាម្ចាស់ហើយតួសេចក្តីស្រឡាញ់ ។

34. ច្រៀងនៃពួកស្ថានសួគ៌
១- យើងជាពួកសាសន៍នៃឋានសួគ៌ (ស្ទួន) បានរាប់ជាគួរ នឹងទទួលសិរីល្អ
នាឋានរុងរឿង បវរថ្កុំថ្កើង ព្រះគ្រីស្ទទ្រង់ស្មោះសរ លះបង់ព្រះជន្ម
យកព្រះលោហិតប្តូរ លោះហើយនាំយើងចរទៅឋានខ្ពស់ អឺ អឺ...អើយ ។
២- នៅជុំវិញបល្ល័ង្កឧត្តម (ស្ទួន) យើងនឹងហែហម ច្រៀងថ្វាយជ័យព្រះទ្រង់យស
ទ្រង់ឈ្នះមច្ចុរាជ ហើយរស់ឡើងវិញ ដើម្បីជួយរំដោះ ស្រេចលើទ្រង់ហើយ
ខាងសេចក្តីសង្គ្រោះ ដ្បិតព្រះអង្គសន្តោសដោយសាទរ អឺ អឺ...អើយ ។
៣- សូរសៀងតន្ត្រីសួគ៌ប្រគុំ (ស្ទួន) យើងច្រៀងភិរម្យ ទាំងយប់ថ្ងៃឥតឈប់ឈរ
ច្រៀងថាហាលេ ហាលេលូយ៉ា សូមថ្វាយសិរីល្អ ទាំងរាជ្យ ចេស្តា
ឥតមានការផ្លាស់ប្តូរ យើងច្រៀងថ្វាយព្រះពរស្រីសួស្តី អឺ អឺ...អើយ ។
៤- ពេលនេះយើងខ្ញុំសូមច្រៀងថ្វាយ(ស្ទួន)អង្គព្រះពណ្ណរាយកាលយើងនៅក្នុងលោកិយ
ច្រៀងសរសើរពី ព្រះអង្គមានគុណ ធ្ងន់លើសហួសនិស្ស័យ សូមឆាប់យាងមក
ស្រង់យើងខ្ញុំឡើងខ្ចី យើងនឹងច្រៀងបទថ្មីថ្វាយព្រះអង្គ អឺ អឺ...អើយ ។

35. កាលណាខ្ញុំច្រៀងពីព្រះយេស៊ូវ
១- កាលណាខ្ញុំច្រៀងពីព្រះយេស៊ូវ ចិត្តខ្ញុំបានធូរស្បើយឆ្លើយទុក្ខា បាត់ក្តី
កង្វល់ខ្លោចផ្សា ព្រោះលោកដែលពេញដោយក្តីវិនាស ជៀសពុំបានឡើយ
នាមទ្រង់ជាសោបើកឃ្លាំងចម្លើយ មេល្បងកាលឮនាមព្រះអង្គហើយ
គ្មានអំណាចឡើយ ខ្ញុំច្រៀង ខ្ញុំច្រៀង ថ្លែងនាមព្រះសង្គ្រោះ ។
២- កាលណាខ្ញុំច្រៀងថ្លែងនាមព្រះអង្គ ព្រលឹងខ្ញុំផ្លុងហោះកាត់វេហាស៍
កាត់សិរីល្អអស្ចារ្យនៃព្រះ លេចមកពីឋានសួគ៌ា រកផ្ទឹមគ្មានសោះ
នៅលោកិយនេះគ្មានអ្វីទាំងអស់ ជួយស្អាងចិត្តខ្ញុំដូចនាមសង្គ្រោះ
ខ្ញុំស្រឡាញ់ស្មោះ ខ្ញុំក្សាន្ត ដោយច្រៀងថ្លែងនាមព្រះអម្ចាស់ ។
៣- កាលណាខ្ញុំច្រៀងលើកនាមឧត្តម ទ្រង់នាំមុខខ្ញុំច្រៀងបទមួយថ្មី
ទេវតាប្រគុំតន្ត្រី តែមនុស្សដែលជារបស់លោកិយ មិនយល់ន័យច្បាស់
ខ្ញុំច្រៀងបទថ្មីថ្វាយព្រះអម្ចាស់ សូមក្តីកំសាន្តចិត្តធូរស្រឡះ
ដោយឫទ្ធិតេជះ ជួយខ្ញុំអោយច្រៀងឥតរសាយ ។

36. រកគ្មានដូចទ្រង់
១- អង្គឯណាដែលមានសេចក្តីស្រឡាញ់ ដូចព្រះយេស៊ូវ
ពិតជារកពុំបានឡើយ ទេ ទេ ទេ ពិតជារកពុំបានសោះឡើយ
ទ្រង់តែមួយតែងគង់នៅជិតបង្កើយ គឺទ្រង់ហើយជាតួស្រឡាញ់ រកគ្មានទេ
ឲ្យដូចទ្រង់នោះគ្មានសោះឡើយ គឺទ្រង់ហើយជាតួសេចក្តីស្រឡាញ់ (អើយ) ។
២- ទ្រង់គង់ជិតតែងជួយមើលថែរាល់ថ្ងៃ ដាស់តឿនទូន្មាន
ទោសខុសឆ្គងទ្រង់លប់ចេញ ទេ ទេ ទេ ទ្រង់មិនយកទោសព្រោះស្រឡាញ់
ក្តីទុក្ខព្រួយទ្រង់ទទួលផ្ទុកជួសវិញ ជាសម្លាញ់ស្ងួនភ្ងាស្កប់ចិត្ត រកគ្មានទេ
ឲ្យដូចទ្រង់ពេញដោយស្រឡាញ់ ទ្រង់បំពេញឲ្យខ្ញុំបានស្កប់ស្កល់ចិត្ត (អើយ) ។
៣- ចៅក្រមលើលោកិយកាត់ទោសទុរជន ឲ្យត្រឹមរួចខ្លួន
តែព្រះគ្រីស្ទទ្រង់អាណិត ខ្ញុំបះបោរទ្រង់លើកលែងទោសហើយអាណិត
ឲ្យរង្វាន់ជាមរតកនិងជីវិត រៀបឋានពិតក្នុងដំណាក់ព្រះ រកគ្មានទេ
ឲ្យដូចទ្រង់ជាម្ចាស់ជីវិត ស្មោះត្រង់ពិតឲ្យខ្ញុំបានមរតកព្រះ (អើយ) ។

37. ទ្រង់សិរីល្អ
១- ទ្រង់លះសិរីល្អចាកសួគ៌ឋាន ធ្វើអំណោយទាន
ដល់មនុស្សរងទុក្ខខ្ចាយខ្ចាត់ យកជាតិជាមនុស្ស ប្រសូតនៅក្នុងក្រោលសត្វ
បាបជនថោកត្រូវស្លាប់បាត់ អាចចូលជួបទ្រង់បាន ។
ចូរយើង ទទួលទ្រង់ចុះ ទ្រង់លោះអោយរួចបាបបាន (ស្ទួន)
២- ទ្រង់លះព្រោះតែស្រឡាញ់មនុស្សលោក មកជួយដោះទុក្ខ
ទ្រាំឈឺចាប់ហួសប្រមាណ យកលោហិតបង់ ជាថ្លៃលោះបាបគ្រប់ប្រាណ
ស្លាប់ជួសមនុស្សទោសសាមាន្យ ដើម្បីអោយយើងរស់ ។
ចូរយើង ព្រមជឿទ្រង់ទៅ យើងត្រូវទ្រង់ប្រោសអោយរស់ (ស្ទួន)
៣- ទ្រង់លះមកតាំងជាស្ពានមេត្រី ទាំងជួយដឹកដៃ
នាំចូលដល់ព្រះដោយស្មោះ បានជានឹងទ្រង់ លោហិតផ្សះផ្សាបង់ជួស
ទើបព្រះទទួលរំដោះ លើកតាំងជាកូនស្ងួន ។
ចូរយើង ចូលតាមទ្រង់ចុះ ទ្រង់លោះយើងជាកូនស្ងួន (ស្ទួន)

38. ណូអែលបរិសុទ្ធ
១- ណូអែលរាត្រីនេះ ជាណូអែលបរិសុទ្ធ (ណូអែលបរិសុទ្ធ)
ណូអែលមុនបំផុត កើតនៅពេលយប់រងា (នៅពេលយប់រងា)
ពួកគង្វាលចៀម ខ្លះយាមខ្លះដេកនិន្ទ្រា (មែនហើយ)
ស្រាប់តែទេវតា លេចឡើងរំពងអាកាស ។
២- ណូអែលរាត្រីនេះ ជាណូអែលបរិសុទ្ធ (ណូអែលបរិសុទ្ធ)
បុត្រសន្តវិសុទ្ធ ច្យុតចុះចាកឋានសួគ៌ា (ចុះចាកឋានសួគ៌ា)
មកយកកំណើត ជាបុត្រមនុស្សនាលោកា (មែនហើយ)
ប្រសូតមកជា ស្តេចលើសាសន៍អ៊ីស្រាអែល ។
៤- ណូអែលរាត្រីនេះ ជាណូអែលបរិសុទ្ធ (ណូអែលបរិសុទ្ធ)
ព្រះយេស៊ូវព្រះបុត្រ គង់នៅជិតយើងបង្កើយ (នៅជិតយើងបង្កើយ)
ទ្រង់មកសង្គ្រោះ រំដោះយើងពីបាបហើយ (មែនហើយ)
កុំបង្អង់ឡើយ មិត្តអើយទទួលទ្រង់ចុះ ។

39. ព្រះទ្រង់ប្រសូតហើយ
១- រាត្រីស្ងាត់នៅបេថេហិម មានផ្កាយមួយធំរះចំលើក្រោលសត្វ
ជារាត្រីបរិសុទ្ធស្ងប់ស្ងាត់ បុត្រព្រះធ្វើក្សត្រ ប្រសូតយ៉ាងអស្ចារ្យ
លើមេឃចំទីវាលទេវតា លេចមកស្រែកច្រៀង ថាហាលេលូយ៉ា
ថ្វាយសិរីល្អដល់ព្រះបុត្រា ដែលផ្ទំនៅក្នុងចំបើង ។
២- ព្រះអង្គមាននាមថាយេស៊ូវ ទ្រង់ចុះមកប្តូរ រងទុក្ខជំនួសយើង
រៀបផ្លូវសង្គ្រោះឆ្ពោះឋានថ្កើង រួចនាំយើងឡើងទៅដល់ព្រះបិតា
ចូរច្រៀងសាទរអរព្រះគុណ ដែលព្រះប្រទានដោយសេចក្តីមេត្តា
ជួយដោះយើងឲ្យរួចពីទុក្ខា ចូរយើងទទួលទ្រង់ចុះ ។

40. ស័ព្ទទេវតាច្រៀងជូនពរ
១- រនាលអធ្រាត្រ អឺយ ចន្ទ្រារះភ្លឺថ្លា
អស់ពួកទេវតា បន្លឺសំឡេងច្រៀង (ស្ទួន)
ពិរោះភិរម្យអឺយ ឮសូរតែសៀង មានទាំងសំនៀងអឺយ ពិណប្រគុំឆ្លើយឆ្លង
(ហាលេ ហាលេ ហាលេ ហាលេលូយ៉ា) ។
២- ទេវតាចុះមក អឺយ ទាំងហោះជ្រែកមេឃា
កាងស្លាបលោតលា ហើយស្រែកច្រៀងរំពង (ស្ទួន)
ពិភពផែនដីអឺយ ស្ងប់ក្រៃកន្លង ស្តាប់ចម្រៀងផងអឺយ ចម្រៀងពួកទេវតា
(ហាលេ ហាលេ ហាលេ ហាលេលូយ៉ា) ។
៣- ទេវតាស្រែកច្រៀង អឺយ ចម្រៀងជូនពរជ័យ
សិរីសួស្តី កើតមានដល់លោកា (ស្ទួន)
ព្រះគ្រីស្ទនាំយកអឺយ អំណោយថ្លៃថ្លា ពីឋានសួគ៌ាអឺយ
ចែកជូនដល់មនុស្សលោក
(ហាលេ ហាលេ ហាលេ ហាលេលូយ៉ា) ។
៤- សូមផែនដីជួប អឺយ នឹងសេចក្តីអំណរ
ក្តីសុខបវរ ព្រះគ្រីស្ទបាននាំមក (ស្ទួន)
សូមផុតទុក្ខភ័យអឺយ ផុតសោកវិយោគ បានតែក្តីសុខអឺយ រៀងដរាបអើយ
(ហាលេ ហាលេ ហាលេ ហាលេលូយ៉ា) ។

41. សូមទ្រង់ផ្ទុំលក់ដោយសុខសាន្ដ
១- ផ្ទំក្នុងស្នូកសត្វម្ចាស់អើយ ដោយសុខសាន្ត
ព្រះបុត្រ ថ្កើងថ្កានម្ចាស់លើលោក (ស្ទួន)
ទ្រង់មានចេស្តា ប្រសូតមក ជួយដោះមនុស្សលោក ឲ្យរួចពីស្លាប់
អឺអឺយ ជួយដោះមនុស្សលោក ឲ្យរួចពីស្លាប់ ។
២- ទ្រង់ប្រសូតមកម្ចាស់អើយ នៅទន់ខ្ចី
តែជារស្មី មិនស្រអាប់ (ស្ទួន)
នៅកណ្តាលមនុស្ស ជាប់មានបាប ទ្រង់មិនជៀសស្លាប់ ដោយរងវេទនា
អឺអឺយ ទ្រង់មិនជៀសស្លាប់ ដោយរងវេទនា ។
៣- ទ្រង់ស្រឡាញ់មនុស្សម្ចាស់អើយ ទើបប្តូរមក
លះឋានសួគ៌យក ជាតិមនុស្សា (ស្ទួន)
រកក្តីប្រកប ស្និទ្ធស្នេហា នាំមនុស្សគ្រប់គ្នា ឲ្យវិលទៅព្រះ
អឺអឺយ នាំមនុស្សគ្រប់គ្នា ឲ្យវិលទៅព្រះ ។
៤- ផ្ទំលើចំបើងម្ចាស់អើយ ជួសពូកខ្នើយ
លះបង់អស់ហើយ ឃើញជាក់ច្បាស់ (ស្ទួន)
មកតាមផែនការ ព្រះជាម្ចាស់ ដើម្បីយកឈ្នះ លើសេចក្តីស្លាប់
អឺអឺយ ដើម្បីយកឈ្នះ លើសេចក្តីស្លាប់ ។

42. រាត្រីណូអែល
១- អធ្រាត្រ ឮស័ព្ទពួកទេវតាស្រែកច្រៀង ដោយសូរសៀងតន្ត្រីសួគ៌ា
លើទីវាលនាអាកាសា ថា ព្រះសង្គ្រោះ ទ្រង់បានប្រសូតហើយ
ចូរទៅថ្វាយបង្គំក្សត្រយើង ទ្រង់ផ្ទំក្នុងស្នូក ដោយសុខសាន្ត ។
២- បុត្រតូច ជាព្រះពិតចុះមករកមនុស្ស ថ្លៃប្រោសលោះដែលព្រះប្រទាន
ដោយមេត្តាឲ្យទុកជាស្ពាន បាន ជាមេត្រីនឹងព្រះម្ចាស់ឋានសួគ៌
ចូរទទួលទ្រង់ដោយចិត្តស្មោះ ទ្រង់យាងមកប្រោស តាមសន្យា ។
៣- ចូរទៅ ផ្កាយនាំផ្លូវទៅបេថេហិម ដោយសង្ឃឹមទោះយប់រងារ
អធ្រាត្រស្ងាត់មានរស្មីថ្លា ជា ដួងពន្លឺព្រះប្រទានមកហើយ
ចូរទៅថ្វាយបង្គំក្សត្រយើង ទ្រង់ផ្ទំក្នុងស្នូក ដោយសុខសាន្ត ។

43. ចូរមកពួកអ្នកស្មោះត្រង់
១- ចូរមក ចូរមកពួកអ្នកស្មោះត្រង់ (អឺងអឺយ) ចូរមក ចូរមកពួកអ្នកស្មោះត្រង់
*យើងលើកហត្ថផ្ចង់ ថ្វាយបង្គំគាល់ព្រះបុត្រ (ស្ទួន)
២- ចូរច្រៀងសរសើរបុត្រាវិសុទ្ធ (អឺងអឺយ) ចូរច្រៀងសរសើរបុត្រាវិសុទ្ធ
*ព្រះខ្ពស់បំផុត ចុះមកប្រសូតជាមនុស្ស (ស្ទួន)
៣- នៅបេថ្លេហិមព្រះយេស៊ូវគ្រីស្ទ (អឺងអឺយ) នៅបេថ្លេហិមព្រះយេស៊ូវគ្រីស្ទ
*ប្រសូតជាមនុស្ស ដើម្បីសង្គ្រោះលោកា (ស្ទួន)
៤- ពន្លឺឋានសួគ៌រះឡើងហើយណា (អឺងអឺយ) ពន្លឺឋានសួគ៌រះឡើងហើយណា
*រស្មីភ្លឺថ្លា បំភ្លឺលោកាងងឹត (ស្ទួន)
៥- យើងច្រៀងថ្វាយពរស្រីសួស្តីពិត (អឺងអឺយ) យើងច្រៀងថ្វាយពរស្រីសួស្តីពិត
*ថ្វាយបុត្រទ្រង់ឫទ្ធិ ជាមហាក្សត្រដ៏ឧត្តម (ស្ទួន)
៦- ចូរឲ្យផែនដី បានក្តីសុខុម (អឺងអឺយ) ចូរឲ្យផែនដី បានក្តីសុខុម
*ហើយច្រៀងរង់ ច្រៀងសរសើរតម្កើងព្រះ (ស្ទួន)

44. ចូរយើងទៅបេថ្លេហិម
១- មកយើង អឺយនាំគ្នា ទៅបេថេហិម (ស្ទួន)
យើងមានសេចក្តីសង្ឃឹម តាមពាក្យទេវតាថាព្រះសង្គ្រោះប្រសូត
នៅនា ភូមិបេថ្លេហិម រុំដោយសំពត់ហើយដាក់ផ្តេកនៅក្នុងស្នូក ។
២- យើងទុក អឺយចៀមចោល ទៅគាល់ព្រះអង្គ (ស្ទួន)
ទៅមើលបុត្រតូចឆោមយង់ គឺទ្រង់ជាក្សត្រាទេវតាបានប្រាប់ច្បាស់
ចូរយើងកុំនៅរារង់ ត្រូវឆ្ពោះតម្រង់ថ្វាយបង្គំព្រះឱរស ។
៣- បុត្រនោះ គឺជាព្រះ លះចុះចាកឋាន (ស្ទួន)
គឺជាព្រះអំណោយទាន ដល់មនុស្សគ្រប់ប្រាណ ឲ្យទុកជាថ្លៃប្រោសលោះ
ទ្រង់មកហើយជួយសង្គ្រោះ ដោះអស់ទាំងមនុស្សឲ្យរួចចាកផុតក្តីស្លាប់ ។
៤- យើងឮ ទេវតាច្រៀង ហាលេលូយ៉ា (ស្ទួន)
សរសើរព្រះរាជបុត្រា សុខដល់លោកានៅកណ្តាលអស់ទាំងមនុស្ស
សួស្តីដល់ព្រះដ៏ខ្ពស់ ព្រះដ៏ប្រោសលោះ គឺព្រះគ្រីស្ទជាអម្ចាស់ ។

45. ហោរាពីទិសខាងកើត
១- ហោរយើងទាំងបី អឺងអឺយ មកពីទិសបូព៌ (ស្ទួន)
យើងនាំយកមក អឺងអឺយ តង្វាយយ៉ាងផ្ចង់ (ស្ទួន)
២- តាមផ្កាយនាំផ្លូវ អឺងអឺយ ដៅកន្លែងទ្រង់ (ស្ទួន)
ប្រសូតជាអង្គ អឺងអឺយ ដ៏ជួយសង្គ្រោះ (ស្ទួន)
៣- នៅបេថេហិម អឺងអឺយ យើងសំដៅឆ្ពោះ (ស្ទួន)
ផ្កាយនៅទីនោះ អឺងអឺយ ពីលើក្រោលសត្វ (ស្ទួន)
៤- ខ្ញុំសូមថ្វាយមាស អឺងអឺយ ដ្បិតទ្រង់ជាក្សត្រ (ស្ទួន)
រាជ្យទ្រង់ថេរឋិត អឺងអឺយ មិនដែលរលំ (ស្ទួន)
៥- ខ្ញុំថ្វាយកំញ៉ាន អឺងអឺយ ព្រះបុត្រឧត្តម (ស្ទួន)
មនុស្សក្រាបបង្គំ អឺងអឺយ លើកនាមព្រះអង្គ (ស្ទួន)
៦- រីជ័រល្វីងទេស អឺងអឺយ ខ្ញុំសូមថ្វាយទ្រង់ (ស្ទួន)
ដ្បិតគឺព្រះអង្គ អឺងអឺយ រងទុក្ខសុគត (ស្ទួន)
៧- ទ្រង់ជាព្រះពិត អឺងអឺយ ជាអង្គបរិសុទ្ធ (ស្ទួន)
ទ្រង់ធំបំផុត អឺងអឺយ ប្រសូតដល់យើង (ស្ទួន)
៨- សុគតហើយរស់ អឺងអឺយ ទ្រង់ត្រូវតម្កើង (ស្ទួន)
ទ្រង់មកជួយយើង អឺងអឺយ ឲ្យរួចពីស្លាប់ (ស្ទួន)

46. អរគុណព្រះអង្គជារាជបុត្រ
១- អរគុណព្រះអង្គជារាជបុត្រ-ជាព្រះរាជបុត្រ ស៊ូលះចោលផុតចាកសួគ៌ា
យកភាពជាមនុស្សនាលោកា ប្រសូតហើយណាក្នុងក្រោលសត្វ ។
បន្ទរ- ហាលេ ហាលេលូយ៉ា ហាលេ ហាលេលូយ៉ា ។
២- យប់ទ្រង់ប្រសូតនោះអស្ចារ្យ-នោះក៏អស្ចារ្យ អស់ពួកទេវតាហោះច្រវាត់
ប្រាប់ពួកឃ្វាលចៀមឲ្យដើរស្កាត់ ទៅគាល់អង្គក្សត្រដ៏ឧត្តម ។
៣- នៅបេថេហិមផ្ទំក្នុងស្នូក-ផ្ទំនៅក្នុងស្នូក ព្រះដ៏ប្រោសលោកផ្ទំសុខុម
មានពួកហោរាក្រាបបង្គំ លើកហត្ថប្រណម្យថ្វាយភស្តុភា ។
៤- យើងខ្ញុំសូមអរព្រះគុណធ្ងន់-អរព្រះគុណធ្ងន់ គុណធំលើសលន់ទ្រង់មេត្តា
គុណទ្រង់ប្រោសលោះដោះលោកា ជួយជនគ្រប់គ្នាឲ្យរួចទោស ។
៥- ទ្រង់ស៊ូលះចោលសិរីល្អ-ចោលសិរីល្អ ចោលឋានបវរយាងមកប្រោស
ប្រសូតជាមនុស្សភាពមានទោស ដោយចង់សង្គ្រោះយើងរាល់គ្នា ។
៦- កូនសូមអរគុណព្រះបិតា - គុណព្រះបិតា ប្រទានបុត្រាទ្រង់មិនរា
ដោយសារស្រឡាញ់យើងរាល់គ្នា លើកចិត្តគ្រាំគ្រានៃបាបជន ។
៧- ព្រះគ្រីស្ទកើតក្រោមក្រឹត្យវិន័យ-ក្រោមក្រឹត្យវិន័យ ប្រសូតដើម្បីផ្តល់ព្រះគុណ
បំផ្លាញក្តីស្លាប់ដោយអត់ធន់ ស៊ូយកព្រះជន្មបង់សងថ្លៃ ។
៨- ចូរយើងច្រៀងថ្លែងអរព្រះគុណ-ថ្លែងអរព្រះគុណ ទ្រង់លោះបាបធ្ងន់ពន់
ពេកក្រៃ ក្តីសុខដល់មនុស្សក្នុងលោកិយ អំណរខ្លាំងក្រៃនៅឋានខ្ពស់ ។

47. ទារកតូចអើយ
១- ទារកតូចអើយ ចុះហេតុម្តេចឡើយទ្រង់លះឋានសួគ៌ ពិភពលោកនេះជាឋានមិនគួរ
ម្ដេចចុះចាកសួគ៌មកឋានមនុស្សលោក (ម្ដេចចុះចាកសួគ៌មកឋានមនុស្សលោក) ។
២- ទារកតូចអើយ ចុះហេតុម្តេចឡើយទ្រង់ផ្ទះក្នុងស្នូក ខ្វះអ្វីវិមានស្កឹមស្កៃក្នុងលោក
ម្ដេចទ្រង់ជ្រើសយកស្នូកសត្វដូច្នេះ? (ម្ដេចទ្រង់ជ្រើសយកស្នូកសត្វដូច្នេះ?) ។
៣- ទារកតូចអើយ ខ្ញុំយល់ច្បាស់ហើយអាថ៍កំបាំងនេះ ទំនាយទាយថាទ្រង់ជាព្រះគ្រីស្ទ
មកជួយសង្គ្រោះរាស្ត្រអ៊ីស្រាអែល (មកជួយសង្គ្រោះរាស្ត្រអ៊ីស្រាអែល) ។
៤- ទារកតូចអើយ ខ្ញុំយល់ច្បាស់ហើយអត្ថន័យណូអែល ពួកគង្វាលចៀមជាក្រុមមនុស្ស
ដែល ផ្តើមធ្វើណូអែលមុនគេបង្អស់ (ផ្តើមធ្វើណូអែលមុនគេបង្អស់) ។
៥- គេមករកទ្រង់ ហត្ថាលើកផ្ចង់ជង្គង់លុតចុះ ក្រាបថ្វាយបង្គំព្រះអង្គសង្គ្រោះ
តាំងទ្រង់ជាម្ចាស់គ្រងរាជ្យក្នុងចិត្ត (តាំងទ្រង់ជាម្ចាស់គ្រងរាជ្យក្នុងចិត្ត) ។
៦- ព្រះអង្គរាប់អាន មនុស្សបាបគ្រប់ប្រាណនិងអ្នកក្រពិត ជ្រើសតាំងគេឡើងជា
មនុស្សពិសិដ្ឋ ឲ្យទៅឆ្ងាយជិតផ្សាយដំណឹងល្អ (ឲ្យទៅឆ្ងាយជិតផ្សាយដំណឹងល្អ) ។

48. ទ្រង់ខំតាមរកខ្ញុំ
១- ទ្រង់ខំតាមរកខ្ញុំ ព្រះយេស៊ូវអើយ អង្គទ្រង់មានឈាមដាប (ស្ទួន)
ទ្រង់តាមហៅខ្ញុំឲ្យបានចេញផុតពីមេបាប មានសេរីភាពដើរតាមផ្លូវត្រង់ ។
២- ទ្រង់ត្រូវរងរបួស ព្រះយេស៊ូវអើយ ដោយព្រោះទ្រង់លះបង់ (ស្ទួន)
ខំតាមរកខ្ញុំដែលបានទាសចេញពីព្រះអង្គ រងវេទនាផងនៅកាល់វ៉ារី ។
៣- ទ្រង់ត្រូវគេធ្វើគុត ព្រះយេស៊ូវអើយ អង្គទ្រង់ត្រូវជាន់ឈ្លី (ស្ទួន)
លោហិតហូរចុះសងថ្លៃប្រោសលោះខ្ញុំពេញទី រួចក្ស័យជីវីនៅលើឈើឆ្កាង ។
៤- ទ្រង់ស៊ូក្ស័យជួសខ្ញុំ ព្រះយេស៊ូវអើយ ដោះបាបខ្ញុំគ្រប់យ៉ាង (ស្ទួន)
ព្រោះស្រឡាញ់ខ្ញុំ ស៊ូស្លាប់ជំនួសជាភស្តុតាង ឈាមទ្រង់លុបលាង
ឲ្យខ្ញុំបរិសុទ្ធ ។

49. នៅត្រង់ឈើឆ្កាង
១- ហេតុអ្វីបានជាព្រះអង្គសង្គ្រោះ រងទុក្ខទោសជាដំណំ
ខ្ចាយព្រះលោហិត ដើម្បីប្រោសលោះ មនុស្សមានបាបយ៉ាងដូចខ្ញុំ ។
បន្ទរ- គឺនៅត្រង់ឈើឆ្កាងនោះ ខ្ញុំបានឃើញពន្លឺពិត ហើយបន្ទុកចិត្តខ្ញុំ
បានធូរស្រាល ដោយសារជំនឿខ្ញុំ បានទទួលពន្លឺដ៏ពិត
ឥឡូវខ្ញុំសប្បាយរាល់ថ្ងៃ ។
២- ដែលទ្រង់ទ្រាំថ្ងូរលើឈើឆ្កាងនោះ ក៏ព្រោះបាបខ្ញុំធ្ងន់ក្រៃ
គួរអស្ចារ្យនឹងព្រះគុណប្រោសលោះ ទ្រង់ស្រឡាញ់ឥតសំចៃ ។
៣- ព្យួរលើឈើឆ្កាងឲ្យទ្រង់ត្រូវស្លាប់ ក៏ព្រោះតែបាបផងខ្ញុំ
ទ្រង់ស៊ូស្លាប់ជួស ឲ្យខ្ញុំបានរស់ រួចផុតទុក្ខទោសដ៏ធំ ។
៤- គុណទ្រង់នោះធ្ងន់រកអ្វីឲ្យធួន ស្មើនឹងព្រះគុណព្រះអង្គ
ខ្ញុំមានតែចិត្ត ព្រលឹងរូបកាយ សូមលើកថ្វាយដាច់ដល់ទ្រង់ ។

50. នៅលើឈើឆ្កាង
១- ទ្រង់បានទ្រាំថ្ងូរ ព្រះយេស៊ូវអើយ នៅលើឈើឆ្កាង (ស្ទួន)
ឲ្យខ្ញុំ ឲ្យខ្ញុំបានរួចទោសគ្រប់យ៉ាង ព្រះអម្ចាស់អើយ ដោយស៊ូបង់ព្រះជន្ម (ស្ទួន)
២- ទ្រង់សែនចុកចាប់ ព្រះយេស៊ូវអើយ ជួយដោះទុក្ខធ្ងន់ (ស្ទួន)
ឲ្យខ្ញុំ ឲ្យខ្ញុំបានរួចភាពទារុណ ព្រះអម្ចាស់អើយ ហើយឲ្យបាននៅរស់ (ស្ទួន)
៣- ឈាមទ្រង់ក៏ហូរ ព្រះយេស៊ូវអើយ ចេញសងថ្លៃលោះ (ស្ទួន)
ឲ្យខ្ញុំ ឲ្យខ្ញុំវិលមកដោយត្រង់ស្មោះ ព្រះអម្ចាស់អើយឈាមទុកជាភស្តុតាង (ស្ទួន)
៤- ខ្ញុំបានឃើញច្បាស់ ព្រះយេស៊ូវអើយ ដោយព្រោះឈើឆ្កាង (ស្ទួន)
ខ្ញុំបាន ខ្ញុំបានផ្លាស់ប្រែគ្រប់យ៉ាង ព្រះអម្ចាស់អើយ នៅត្រង់កាល់វ៉ារី (ស្ទួន)

51. ទ្រង់ប្ដូរដោយស្រឡាញ់
១- ឱណាសេចក្តីអើយ ស្រឡាញ់ ស្រឡាញ់
ព្រះម្ចាស់អើយ ខ្ញុំអើយ សេចក្តីដែលព្រះទ្រង់ស្រឡាញ់
ទ្រង់ស្រឡាញ់ ឲ្យឃើញ ឲ្យឃើញយ៉ាងណាមិញ
ឱម្ចាស់អើយ ថ្លៃអើយ ទ្រង់យាងមកប្តូរសុគត
ដោយព្រោះ ដោយព្រោះតែបាបយើង
ឱម្ចាស់អើយ ថ្លៃអើយ ទ្រង់យាងមកប្តូរសុគត ។
២- ទ្រង់ត្រូវទទួលអើយ រងទុក្ខ រងទុក្ខ
ព្រះម្ចាស់អើយ ខ្ញុំអើយ ទទួលរងទោសយ៉ាងរន្ធត់
យ៉ាងរន្ធត់ ត្រូវមនុស្សមើលងាយយ៉ាងបំផុត
ឱម្ចាស់អើយ ថ្លៃអើយ គេជេរប្រមាថស្តោះដាក់
ដោយសារ ដោយសារតែទោសយើង
ឱម្ចាស់អើយ ថ្លៃអើយ ជេរប្រមាថស្តោះដាក់ ។
៣- ទ្រង់ត្រូវគេនាំអើយ ទៅឆ្កាង ទៅឆ្កាង
ព្រះម្ចាស់អើយ ខ្ញុំអើយ ទ្រង់ត្រូវរងទោសធ្ងន់អនីត្យ
ធ្ងន់អនីត្យ ព្រះបិតាផ្ទេរទោសយើងដាក់
ឱម្ចាស់អើយ ថ្លៃអើយ ឲ្យទ្រង់ត្រូវស្លាប់ជំនួស
តែទោស តែទោសនៃយើងទេ
ឱម្ចាស់អើយ ថ្លៃអើយ ឲ្យទ្រង់ត្រូវស្លាប់ជំនួស ។
៤- តើព្រះស្រឡាញ់មនុស្សយ៉ាងណា យ៉ាងណា
ព្រះម្ចាស់អើយ ខ្ញុំអើយ ទ្រង់មកទទួលរងទុក្ខទោស
រងទុក្ខទោស ឲ្យយើង ឲ្យយើងបានរួចរស់
ឱម្ចាស់អើយ ថ្លៃអើយ រួចទោសក្នុងភ្លើងនរក
ឲ្យយើង ឲ្យយើងជឿដល់ទ្រង់
ឱម្ចាស់អើយ ថ្លៃអើយ រួចទោសក្នុងភ្លើងនរក ។

52. ថ្ងៃសុក្រព្រះគ្រីស្ទសុគត់
១- តាមផ្លូវទ្រង់លីឈើឆ្កាងអើយ ឈើឆ្កាង
ទាំងទ្រមព្រះកាយស្នាមជាំ ព្រះកាយស្នាមជាំ
ព្រះគ្រីស្ទប្រឹងលីឈើឆ្កាងអើយ ឈើឆ្កាង
ដុនដាបទៅទាំងបង្ខំ ទៅទាំងបង្ខំ
ទាហានកំហែងវាយដំ ពោលពាក្យបង្គាប់សម្លុត បង្គាប់សម្លុត
ព្រះអង្គលីទៅទាំងខំ ដោយព្រះហឫទ័យអត់ធ្មត់ ព្រះទ័យអត់ធ្មត់ ។
២- ភ្នំកាល់វ៉ារីជាទីអើយ ជាទី
ព្រះយេស៊ូវត្រូវធ្វើគុត ទ្រង់ត្រូវធ្វើគុត
ហ្វូងមនុស្សជាច្រើនកុះករអើយ កុះករ
ឈរមើលដោយចិត្តរន្ធត់ ដោយចិត្តរន្ធត់
ខ្លះដៀលព្រះអង្គបំផុត ប្រមាថមាក់ងាយបន្ថោក មាក់ងាយបន្ថោក
តែទ្រង់ទ្រាំមិនតមាត់ នឹងអំពើបាបមនុស្សលោក នឹងបាបមនុស្សលោក ។
៣- ថ្ងៃសុក្រព្រះគ្រីស្ទជាប់ឆ្កាងអើយ ជាប់ឆ្កាង
មានព្រះលោហិតហូរជោក លោហិតហូរជោក
ឈាមហូរចុះពីព្រះកាយអើយ ព្រះកាយ
ឲ្យជូននឹងបាបមនុស្សលោក ជូនបាបមនុស្សលោក
ដោយសង្គ្រោះជនស្មោកគ្រោក ទើបទ្រង់រងទុក្ខគ្រប់យ៉ាង រងទុក្ខគ្រប់យ៉ាង
ដោយព្រះស្រឡាញ់មនុស្សលោក ទើបទ្រង់រងទុក្ខគ្រប់យ៉ាង រងទុក្ខគ្រប់យ៉ាង ។
៤- ថ្ងៃសុក្រព្រះគ្រីស្ទសុគតអើយ សុគត
យ៉ាងវេទនាលើឈើឆ្កាង នៅលើឈើឆ្កាង
ចំហៀងទ្រង់មានរបួសអើយ របួស
ព្រះហស្ថឆ្លុះទាំងសងខាង ផ្ទុះទាំងសងខាង
ទ្រង់សុគតដើម្បីតាំង សញ្ញាជាមួយនឹងមនុស្ស ជាមួយនឹងមនុស្ស
តាំងស្ពានឆ្លងកាត់របាំង ឲ្យយើងចូលដល់ព្រះស្មោះ ចូលដល់ព្រះស្មោះ ។

53. ទ្រង់ស៊ូលោះខ្ញុំនៅត្រង់ភ្នំកាលវ៉ារី
១- កាល់វ៉ារី ជាទីទ្រង់ប្តូរព្រះជន្ម លោះបាបយ៉ាងធ្ងន់
នៅលើឈើឆ្កាង ទ្រង់ស៊ូរងទ្រាំ ទោសខ្ញុំគ្រប់យ៉ាង
គឺជាភស្តុតាង ថាទ្រង់ស្រឡាញ់ខ្ញុំណាស់ ។
២- លោហិតទ្រង់ ហូរបង់ជាថ្លៃប្រោសលោះ ឲ្យខ្ញុំរួចរស់
ផុតទោសបាបក្រាស ទ្រង់រងទុក្ខជួស ទោសនោះធ្ងន់ណាស់
តែព្រះអម្ចាស់ ដោះខ្ញុំឲ្យមានសេរី ។
៣- កាល់វ៉ារី ជាទីទ្រង់ស្វែងរកខ្ញុំ រកអ្នកបាបធំ
ដ្បិតទ្រង់ប្រណី អ្នកជាប់អន្ទាក់ អារក្សជាន់ឈ្លី
នាំចិត្តវក់វី ឲ្យទាស់ទទឹងនឹងព្រះ ។
៤- គុណទ្រង់ធ្ងន់ ពេកពន់ថ្លៃហួសប្រមាណ គុណទ្រង់ប្រោសប្រាណ
ខ្ញុំបានឃើញច្បាស់ ពេលខ្ញុំប្រែចិត្ត ពន្លឺទ្រង់រះ
ចាំងឃើញគុណព្រះ ដែលធ្វើនៅកាល់វ៉ារី ។

54. ព្រះគ្រីស្ទទ្រង់រស់
១- ព្រះគ្រីស្ទទ្រង់រស់ ព្រះគ្រីស្ទទ្រង់រស់ រស់ឡើងវិញហើយ (ស្ទួន)
សពទ្រង់មិននៅទៀតឡើយ ឱបងប្អូនអើយមកផ្នូររកអ្វី ? (ស្ទួន)
២- ព្រះគ្រីស្ទទ្រង់រស់ ព្រះគ្រីស្ទទ្រង់រស់ រស់មានសិរី (ស្ទួន)
អ្នកមិនចាំទេឬអី ថាថ្ងៃទីបីទ្រង់រស់វិញពិត (ស្ទួន)
៣- ព្រះគ្រីស្ទទ្រង់រស់ ព្រះគ្រីស្ទទ្រង់រស់ រស់មានឥទ្ធិឫទ្ធិ (ស្ទួន)
ការសង្គ្រោះសម្រេចពិត ទ្រង់ប្រោសលោះមិត្តពីមច្ចុរាជ (ស្ទួន)
៤- ព្រះគ្រីស្ទទ្រង់រស់ ព្រះគ្រីស្ទទ្រង់រស់ រស់មានអំណាច (ស្ទួន)
ក្តីស្លាប់បាក់បបខ្លបខ្លាច ចុះចាញ់អំណាចរបស់ព្រះអង្គ (ស្ទួន)
៥- ព្រះគ្រីស្ទទ្រង់រស់ ព្រះគ្រីស្ទទ្រង់រស់ ឱពួកស្មោះត្រង់ (ស្ទួន)
ចូរច្រៀងសរសើរព្រះអង្គ ដែលទ្រង់គង់នៅជាមហាក្សត្រយើង (ស្ទួន)
៦- ព្រះគ្រីស្ទទ្រង់រស់ ព្រះគ្រីស្ទទ្រង់រស់ រាជ្យទ្រង់ថ្កុំថ្កើង (ស្ទួន)
ទ្រង់នឹងស្រង់រាស្ត្រទ្រង់ឡើង ទៅឋានរុងរឿងគឺសួគ៌វិមាន (ស្ទួន)

55. នៅកាលវ៉ារី
១- មេឃខ្មៅងងឹត បាំងរស្មីបាត់ បាំងរស្មីបាត់តាំងពីថ្ងៃត្រង់
ព្រះគ្រីស្ទជាប់ឆ្កាងយ៉ាងវេទនាអស់ជាច្រើនម៉ោង នៅកាល់វ៉ារី
វេលាម៉ោងបីមុនផុតជីវី ទ្រង់ស្រែកថាការស្រេចពេញទី បានជ័យជម្នះ ។
២- បាបខ្មៅងងឹត បាំងមនុស្សជុំជិត បាំងមនុស្សជុំជិតឆ្ងាយពីព្រះអង្គ
ព្រះគ្រីស្ទជាប់ឆ្កាង លោហិតទ្រង់ហូរលុបបាបបង់ នៅកាល់វ៉ារី
ហៀបអស់ព្រះជន្មទ្រង់ស្រែកប្រាប់ពី ការប្រោសលោះហើយស្រេចពេញទី
បានជ័យជម្នះ ។
បន្ទរ- ពេលផុតព្រះជន្ម នោះផ្ទាំងវាំងនន ដែលបាំងក្នុងព្រះវិហារ
រហែកជាពីរស្រឡះ គឺព្រះគ្រីស្ទទ្រង់បើកផ្លូវទៅព្រះ
យើងរាល់គ្នាមានសិទ្ធជាក់ច្បាស់ ចូលទៅព្រះបាន ។
ទ្រង់ស្លាប់ជំនួស ឲ្យយើងបានរស់ដោយទ្រង់យកជ័យជម្នះ
លើសេចក្តីស្លាប់ត្រាបាន ទ្រង់រស់ឡើងវិញជួយយើងគ្រប់ប្រាណ
ឲ្យមានជ័យលើក្ដីស្លាប់បាន ដ្បិតទ្រង់ឈ្នះហើយ ។


56. ព្រះយេស៊ូវទ្រង់រស់ឡើងវិញពិត
១- ព្រះយេស៊ូវទ្រង់រស់ឡើងវិញពិត ផ្នូរបិទយ៉ាងជិតត្រូវបើកចំហ (ស្ទួន)
ឃើញមនុស្សស្លៀកពាក់រស្មីសរ ប្រាប់ដំណឹងល្អថាទ្រង់រស់វិញហើយ (ស្ទួន)
២- ព្រះអង្គលេចមកជួបនឹងសិស្សទ្រង់ ដាស់តឿនគេផងថាកុំកន្តើយ (ស្ទួន)
អំណាចប្រគល់ដល់ទ្រង់ហើយ ចូរកុំខានឡើយផ្សាយប្រាប់អស់មនុស្សផង (ស្ទួន)
៣- ទ្រង់រស់ឡើងវិញមានចេស្តា ទោះទាំងទេវតាច្រៀងថ្វាយជ័យទ្រង់ (ស្ទួន)
ទ្រង់ប្រល័យបាបឲ្យសូន្យបង់ ឈ្នះស្លាប់ហើយផងព្រះជន្មទ្រង់គង់នៅ (ស្ទួន)
៤- ទ្រង់រស់ប្រោសខ្ញុំឲ្យរស់ដែរ ដោយព្រះទ័យស្នេហ៍ខ្ញុំរស់តទៅ (ស្ទួន)
ទ្រង់រស់ក្នុងខ្ញុំពេលឥឡូវ ហើយទ្រង់តម្រូវឲ្យបានរូបកាយថ្មី (ស្ទួន)

57. ព្រះដ៏ប្រោសលោះទ្រង់រស់វិញ
១- ព្រះពិតទ្រង់បានយាងមក ដើម្បីតាមរកអ្នកដែលបាត់បង់ (ស្ទួន)
ស៊ូប្តូរស្លាប់ជួសមនុស្សផង ខ្ទេចខ្ទាំរូបអង្គខ្ចាយព្រះលោហិត ។
២- ឲ្យគេព្យួរលើឈើឆ្កាង ចុកចាប់សព៌ាង្គទាល់ក្ស័យជីវិត (ស្ទួន)
ទុកជាថ្លៃលោះបាបពិត ស្រោចស្រង់ជីវិតបាបជនទាំងឡាយ ។
៣- លោកិយនេះជាប់មានបាប រងទុក្ខដរាបគ្មានពេលល្ហែល្ហើយ (ស្ទួន)
គ្មានអ្វីជួយឲ្យបានស្បើយ ខំសាងអស់ហើយរិតតែទុក្ខធ្ងន់ ។
៤- តែព្រះជាអង្គសង្គ្រោះ បានយាងមកដោះដោយបង់ព្រះជន្ម (ស្ទួន)
ដើម្បីលោះបាបដ៏ធ្ងន់ រួចមានព្រះជន្មរស់ឡើងវិញពិត ។
៥- បីថ្ងៃក្រោយទ្រង់សុគត អង្គដ៏បរិសុទ្ធទ្រង់បានជីវិត (ស្ទួន)
រស់ឡើងគឺអង្គព្រះពិត មានពេញដោយប្ញទ្ធិបារមីចេស្តា ។
៦- ការប្រោសលោះធ្វើសម្រេច បាបកម្មទ្រង់ផ្តាច់រួចស្រេចហើយណា (ស្ទួន)
ព្រះលោហិតតាំងសញ្ញា វិសេសថ្លៃថ្លាឈាមសញ្ញាថ្មី ។
៧- ទ្រង់សុគតហើយរស់វិញ ចេស្តាពោរពេញព្រះនាមទ្រង់ល្បី (ស្ទួន)
ទេវតាច្រៀងថ្វាយពរជ័យ គ្រប់ជាតិប្រុសស្រីក្រាបលុតទៀបបាទ ។
៨- ទ្រង់រស់ឡើងវិញជាពិត សូមញាតិឆ្ងាយជិតប្រឹងប្រែងសង្វាត (ស្ទួន)
យកទ្រង់ទុកធ្វើជាខ្នាត ជឿទ្រង់បានស្អាតជ្រះអស់សៅហ្មង ។
58. ហាលេលូយ៉ាទ្រង់រស់ឡើងវិញ
១- ហាលេលូយ៉ា អង្គព្រះយេស៊ូវ ទ្រង់បានស៊ូប្តូរ រងទុក្ខជួសយើង
ស៊ូស្លាប់ជំនួស លោះយើងឡើង គឺព្រះថ្កុំថ្កើង មានពេញសិរីល្អ ។
២- ហាលេលូយ៉ា ទ្រង់រស់ឡើងវិញ ចេស្តាពោរពេញ ជាអង្គបវរ
រស់ឡើងប្រោសលោះដោយស្មោះសរ ព្រះដ៏មានពរទ្រង់ឈ្នះសេចក្តីស្លាប់ ។
៣- ហាលេលូយ៉ា ព្រះអង្គសង្គ្រោះ ព្រះជន្មទ្រង់រស់ នៅជាដរាប
ទ្រង់ជួយសង្គ្រោះ ឲ្យរួចបាប បើចូលទៅក្រាប លន់តួទោសព្រះអង្គ ។

59. ទ្រង់រស់នៅសព្វថ្ងៃ
១- ខ្ញុំដឹងថាព្រះសង្គ្រោះ មានព្រះជន្មរស់ ទ្រង់រស់សព្វថ្ងៃ
នៅថ្ងៃអាទិត្យ ជាថ្ងៃទីបី ពួកសិស្សស្រីៗ ទៅផ្នូរទាំងព្រឹក
គេរកសពព្រះអង្គមិនឃើញ (គេរកសពព្រះអង្គមិនឃើញ)
មានចិត្តឆ្ងល់ពិភាល់ពន្លឹក (មានចិត្តឆ្ងល់ពិភាល់ពន្លឹក)
ស្រាប់តែឮទេវតារំឭក (ស្រាប់តែឮទេវតារំឭក )
ថាព្រឹកនេះឯងទ្រង់រស់វិញ ។
២- ខ្ញុំដឹងថាព្រះសង្គ្រោះ មានព្រះជន្មរស់ ទ្រង់រស់សព្វថ្ងៃ
ម្តងនោះថូម៉ាស់ មានចិត្តនឹកម៉ៃ ស្មានថាទ្រង់ក្ស័យ ក្លាយជាខ្មោចហើយ
មានភ័ស្តុតាងអះអាងជាក់ច្បាស់ (មានភ័ស្តុតាងអះអាងជាក់ច្បាស់)
ថាព្រះគ្រីស្ទមិនមែនខ្មោចឡើយ (ថាព្រះគ្រីស្ទមិនមែនខ្មោចឡើយ)
ថូម៉ាស់ស្ទាបរបួសទ្រង់ហើយ (ថូម៉ាស់ស្ទាបរបួសទ្រង់ហើយ)
ទើបព្រមឆ្លើយថាទ្រង់រស់ពិត ។
៣- ខ្ញុំដឹងថាព្រះសង្គ្រោះ មានព្រះជន្មរស់ ទ្រង់រស់សព្វថ្ងៃ
មានមនុស្សច្រើនណាស់ មន្ទិលសង្ស័យ ថាព្រះម្ចាស់ថ្លៃ មិនរស់វិញឡើយ
ទ្រង់លេចមកឯពួកសាវក (ទ្រង់លេចមកឯពួកសាវក)
ឲ្យឃើញជាក់ផ្ទាល់នឹងភ្នែកហើយ (ឲ្យឃើញជាក់ផ្ទាល់នឹងភ្នែកហើយ)
គេលែងភ័យលែងខ្លាចលែងល្វើយ (គេលែងភ័យលែងខ្លាចលែងល្វើយ)
ដ្បិតដឹងហើយថាទ្រង់រស់ពិត ។
៤- ខ្ញុំដឹងថាព្រះសង្គ្រោះ មានព្រះជន្មរស់ ទ្រង់រស់សព្វថ្ងៃ
មនុស្សរាប់លាននាក់ ធ្វើជាសាក្សី ប្រាប់ដល់លោកិយ ថាទ្រង់រស់ពិត
អស់អ្នកណាដែលជឿព្រះអង្គ (អស់អ្នកណាដែលជឿព្រះអង្គ)
វិញ្ញាណទ្រង់មកគង់សណ្ឌិត (វិញ្ញាណទ្រង់មកគង់សណ្ឋិត)
ទ្រង់ប្រោសប្រទានជីវិត (ទ្រង់ប្រោសប្រទានជីវិត)
រស់ថេរឋិតក្សេមក្សាន្តអស់កល្ប ។

60. ថ្ងៃទ្រង់រស់វិញ
១- ថ្ងៃសុក្រជាថ្ងៃទ្រង់សុគត សពទ្រង់ត្រូវទុកក្នុងផ្នូរ ពួកសិស្សកើតទុក្ខ
នាំគ្នាយំថ្ងូរ ដ្បិតព្រះដ៏មានពរទ្រង់ ត្រូវគេធ្វើគុត ផុតរលត់ក្តីសង្ឃឹម
ថានឹងគ្មានអ្នកទីពឹង ពួកមេសាសនា ចាប់ថ្នាក់ប្រកាន់ខឹង
ថាទ្រង់តាំងខ្លួនឡើង ជាព្រះរាជបុត្រនៃម្ចាស់ឋានសួគ៌ ។
២- ថ្ងៃអាទិត្យព្រឹកជាថ្ងៃអស្ចារ្យ ទេវតាលេចមកឯផ្នូរ ពួកយាមភ័យស្លុត
ដួលទាំងជំហរ នុ៎ះទេវតាបើកផ្នូរ ថ្វាយព្រះអម្ចាស់ថ្លៃ
ទ្រង់រស់វិញ មានជោគជ័យ ឥតមានអ្វីឃាត់ទ្រង់បាន
ក្តីស្លាប់ចុះចាញ់ ដោយព្រោះទ្រង់ប្ដូរប្រាណ
ខំយកជ័យត្រាបាន សម្រាប់សង្គ្រោះដល់យើងគ្រប់គ្នា ។
៣- ដូច្នេះយើងអាចចូលមកឯទ្រង់ ព្រះគ្រីស្ទទ្រង់មានមេត្តា ទ្រង់ស្លាប់ជំនួស
អស់មនុស្សគ្រប់គ្នា បីថ្ងៃរស់ហើយណា ចូរយើងទទួលទ្រង់ កុំបង្អង់
នាំខកខាន ទ្រង់ប្រទានជីវិតអស់កល្ប ទ្រង់គឺជាម្ចាស់ ហើយក៏ជាសិរសា
ដែលនាំយើងរាល់គ្នា ឡើងទៅនៅជាមួយនឹងព្រះអង្គ ។

61. ដោយព្រោះទ្រង់រស់
១- ដោយព្រោះទ្រង់រស់ ទ្រង់អាចសង្គ្រោះខ្ញុំ ឱព្រះអង្គអើយទ្រង់រស់វិញពិត
មានព្រះចេស្តាប្រោសលោះជីវិត ដែលបាបបំបាត់វិនាសទៅហើយ
ឲ្យបានមកវិញ ដោយព្រោះទ្រង់រស់វិញ ។
២- ដោយព្រោះទ្រង់រស់ ទ្រង់អាចដឹកនាំខ្ញុំ ឱព្រះអង្គអើយ ទ្រង់រស់វិញពិត
មានព្រះចេស្តារក្សាជីវិត ឲ្យខ្ញុំរស់ពិត ដូចជាទ្រង់រស់
ឈ្នះសេចក្តីស្លាប់ ដោយព្រោះទ្រង់រស់វិញ ។
៣- ដោយព្រោះទ្រង់រស់ ដំណឹងល្អក៏អាច ផ្សាយមានអំណាចពេញសព្វលោកិយ
ដល់អ្នកបាត់បង់ទាំងប្រុសទាំងស្រី ឮហើយឃ្មាតខ្មី ផ្លាស់ចិត្តជាថ្មី
បែរតាមព្រះអង្គ ជឿថាទ្រង់រស់វិញ ។

62. សុរិយារះហើយ
១- សុរិយារះហើយ អឺ... អឺ ហាអឺ.. អឺយ សុរិយារះឡើងហើយ (ស្ទួន)
ឱបងប្អូនជនជាតិខេមរាអើយ ហាអឺ... អឺយ ចូរទទួលពន្លឺ (ស្ទួន)
២- ព្រះគ្រីស្ទប្រសូត អឺ... អឺ ហាអឺ.. អឺយ ជាដួងពន្លឺភ្លឺ (ស្ទួន)
សូមបងប្អូនប្រែចិត្តទទួលជឿ ហាអឺ...អឺយ ឈប់ដើរក្នុងងងឹត (ស្ទួន)
៣- ទ្រង់មកសុគត អឺ... អឺ ហាអឺ...អឺយ ដោយព្រោះបាបយើងពិត (ស្ទួន)
ទ្រង់ស្លាប់ជួសឲ្យយើងគង់ជីវិត ហាអឺ... អឺយ រស់នៅជាដរាប (ស្ទួន)
៤- ទ្រង់រស់ឡើងវិញ អឺ... អឺ ហាអឺ..អឺយ បំភ្លឺមនុស្សមានបាប (ស្ទួន)
ហើយរជួយដោះយើងឲ្យរួចពីស្លាប់ ហាអឺ...អឺយ រងទុក្ខក្នុងនរក (ស្ទួន)
៥- ចូរបើកទ្វារចិត្ត អឺ... អឺ ហាអឺ..អឺយ ពន្លឺទ្រង់ចូលមក (ស្ទួន)
សូមបងប្អូនខេមរាទទួលយក ហាអឺ..អឺអើយ បំភ្លឺផ្លូវទៅព្រះ (ស្ទួន)

63. ទ្រង់មកប្រោសលោះ
១- ព្រះគ្រីស្ទយាងមក ឲ្យមនុស្សលោកបានពន្លឺ ណែនាំឲ្យជឿ
ថាទ្រង់ជាផ្លូវទៅព្រះ មករងទុក្ខទោស ជួសមនុស្សលោកមានបាបក្រាស
ក៏ផ្សាផ្សះ មនុស្សនិងព្រះដោយលោហិតទ្រង់ ។
២- ព្រះអង្គសុគត តែបីថ្ងៃរស់វិញពិត ថ្លៃលោះជីវិត
ទ្រង់បានបង់រួចតែម្តង លោកិយទាំងមូល ប្រោសរួចដោយឈាមព្រះអង្គ
ទទួលទ្រង់ ជឿព្រះអង្គឲ្យបានរួចទោស ។
៣- ទ្រង់យាងមកទៀត តាមព្រះបន្ទូលសន្យា ស្រង់យកអ្នកណា
ដែលទ្រង់ បានជួយប្រោសលោះ ជារូបកាយថ្មី នឹងមិនដែលត្រូវស្លាប់សោះ
ទោះស្លាប់ស្មោះ ក៏រស់វិញទៅឋានសួគ៌ា ។

64. ទទួលជឿព្រះអង្គចុះ
១- ព្រះគ្រីស្ទបានកើតមកជាមនុស្សហើយ ឱ! ជាតិខេមរាអើយ
ម្តេចឡើយក៏នៅព្រងើយ មិនទទួលទ្រង់ ទ្រង់ប្រសូតនៅបេថ្លៃហិម
នាំទាំងសេចក្តីសង្ឃឹម ប្រទានដល់គ្រប់មនុស្សផង ឲ្យទទួលទ្រង់
ព្រះអង្គជាផ្លូវនាំយើងដើរឆ្លង ឆ្ពោះតម្រង់ទៅឋានព្រះវរបិតា
ឱ! ជាតិខេមរាអើយចូរទទួលជឿទ្រង់ចុះ ។
២- ព្រះគ្រីស្ទបានប្តូរបង់ព្រះជន្មហើយ ឱ!ជាតិខេមរាអើយ
ម្តេចឡើយក៏នៅព្រងើយ មិនដឹងព្រះគុណ ទ្រង់ទទួលរងទុក្ខជួសយើង
សុគតនៅលើឈើឆ្កាង ដោយព្រោះបាបយើងសែនធ្ងន់ ទ្រង់រងទារុណ
ព្រះហស្តទ្រង់ផ្ទុះ ឈាមហូរជោរជន់ ខ្ចាយឲ្យធួនទុកជាតម្លៃប្រោសលោះ
ឱ! ជាតិខេមរាអើយចូរទទួលជឿទ្រង់ចុះ ។
៣- ព្រះគ្រីស្ទមានព្រះជន្មរស់វិញហើយ ឱ!ជាតិខេមរាអើយ
ម្តេចឡើយក៏នៅព្រងើយ មិនជឿព្រះអង្គ ទ្រង់សន្យាថានឹងយាងមក
ជំនុំជម្រះមនុស្សលោក ដែលដើរតាមពួកសាតាំង ដាក់ទោសយ៉ាងខ្លាំង
រីពួកកូនព្រះមានឈ្មោះក្នុងក្រាំង ទ្រង់លើកតាំងក្រោយពេលប្រោសឲ្យរស់វិញ
ឱ! ជាតិខេមរាអើយ ចូរទទួលជឿទ្រង់ចុះ ។
៤- ព្រះគ្រីស្ទទ្រង់ជិតយាងមកវិញហើយ ឱ! ជាតិខេមរាអើយ
ម្តេចឡើយក៏នៅព្រងើយ មិនរង់ចាំទ្រង់ ព្រះអង្គយាងមកនឹងគ្រងរាជ្យ
ជាក្សត្រដ៏មានអំណាច គង់នៅអស់កល្បយូរលង់ រាជ្យទ្រង់គង់វង់
រឺពួកបរិសុទ្ធដែលរង់ចាំទ្រង់ នោះព្រះអង្គប្រទានជីវិតអស់កល្ប
ឱ! ជាតិខេមរាអើយចូរទទួលជឿទ្រង់ចុះ ។

65. សេចក្ដីស្រឡាញ់
១- ព្រះគ្រីស្ទមក ព្រោះក្តីស្រឡាញ់ តាមរកវិញ ដូចអ្នកគង្វាល រកចៀមបាត់
វង្វេងតាមវាល ត្រូវបាបផ្ទាល ធ្វើទោសហើយឆ្កាងសម្លាប់ ។
២- ទ្រង់មានជ័យ ឈ្នះភាពមរណា ក្ស័យជីវ៉ា តែរស់ពីស្លាប់ យាងទៅវិញ
សន្យាវិលឆាប់ មកប្រញាប់ លើកយកអ្នកជឿឡើងទៅ ។

66. ព្រះគ្រីស្ទបានមកដើម្បីស្វែងរក
១- ព្រះគ្រីស្ទបានមកដើម្បីស្វែងរក មនុស្សដែលបាត់បង់
ទ្រង់បានប្រោសលោះ ហើយជួយស្រោចស្រង់
ឲ្យយើងអាចឆ្លង ដើរឆ្ពោះតម្រង់ឋានព្រះបិតា ។
២- ទ្រង់ទ្រាំអត់ធ្មត់ពេលគេធ្វើគុត នៅលើឈើឆ្កាង
ខ្ចាយព្រះលោហិត ទុកជាភស្តុតាង
បង់ថ្លៃលោះលាង ឲ្យយើងពឹងអាងលើព្រះចេស្តា ។
៣- ទ្រង់បានសុគតបីថ្ងៃកំណត់ ទ្រង់រស់ឡើងវិញ
ដោយព្រះចេស្តា កំចាត់ស្លាប់ចេញ
យកជីវិតពេញ ផ្តល់ឲ្យយើងវិញបានស្រេចហើយរ៉ា ។
៤- ទ្រង់បានយាងទៅរៀបចំលំនៅ ឲ្យយើងរាល់គ្នា
ដែលបានជឿទ្រង់ ឥតមានរួញរា
ដល់ពេលវេលា ទ្រង់មិនពន្យាវិលតាមសន្យា ។
៥- ទ្រង់នឹងយាងមកនៅលើពពក ហៅយើងរាល់គ្នា
ពួកអ្នកដែលទ្រង់ សង្គ្រោះហើយណា
ទៅឋានសួគ៌ា ឲ្យបាននៅជាមួយនឹងព្រះអង្គ ។

67. ព្រះគ្រីស្ទទ្រង់រស់នៅ
១- ព្រះគ្រីស្ទសុគត តែរស់វិញទេ ទ្រង់មកគ្រាន់តែ រំដោះបាបយើង
ទ្រង់រងទុក្ខជួស ស្លាប់ហើយរស់ឡើង វិលទៅឋានថ្កើង រួចមកទៀតរ៉ា ។
២- កាលព្រះគ្រីស្ទមក មនុស្សលោកមិនស្គាល់ គេមានចិត្តឆ្ងល់ ឃើញការអស្ចារ្យ
ពេលឮទ្រង់ថា ទ្រង់ជាបុត្រា នៃព្រះបិតា គេយកទោសពៃរ៍ ។
៣- ទ្រង់គ្មានខុសសោះ ហេតុអ្វីគេស្អប់ ទ្រង់ជួយគ្រប់សព្វ ប្រោសឈឺរឹងរៃ
ឲ្យជាស្រឡះទោះស្លាប់ក្សិណក្ស័យ ប្រោសរស់វិញខ្ទឹមមនុស្សរកចាប់ទោស ។
៤- គេបានឆ្កាងទ្រង់ ស្លាប់ហើយរស់ឡើង យាងទៅឋានថ្កើង ហើយការប្រោសលោះ
យាងមកម្ដងទៀត លើកអ្នកជឿស្មោះ ទោះស្លាប់ដេកអស់ រស់វិញដូចទ្រង់ ។

68. អង្គណាមួយ
១- អង្គណាមួយ ផ្ទំក្នុងក្រោលសត្វ រាត្រីស្ងាត់នៅបេថ្លេហិម
បន្ទរ- គឺព្រះគ្រីស្ទ ជាព្រះមហាក្សត្រយើង រាជ្យថ្កុំថ្កើង ស្តេចជិតយាងមកហើយ
ព្រមគ្នាឡើងទទួលទ្រង់មិត្តអើយ ឱមិត្តអើយថ្វាយចិត្តបរិសុទ្ធ ។
២- អង្គណាមួយ នាមល្បីរន្ទឺ ប្រោសមនុស្សឈឺ ពិការឲ្យជា
៣- អង្គណាមួយ មានឫទ្ធិចេស្តា ប្រោសឡាសារស្លាប់ឲ្យរស់វិញ
៤- អង្គណាមួយ ហឫទ័យស្នេហា ទ្រាំឈឺផ្សានៅលើឈើឆ្កាង
៥- អង្គណាមួយ សុគតបីថ្ងៃ សងតម្លៃបាបកម្មមនុស្សលោក
៦- អង្គណាមួយ ឈ្នះមច្ចុរាជ ដោយអំណាច ស្លាប់ហើយរស់វិញ
៧- អង្គណាមួយ យាងឡើងឋានសួគ៌ សន្យាមកវិញស្រង់យើងឡើង

69. ព្រះគ្រីស្ទសង្រ្គោះលោក
១- ព្រះគ្រីស្ទមកប្រសូតជាមនុស្ស ជួយសង្គ្រោះឲ្យរួចពីបាប
រងទុក្ខជួសអ្នកទោសដល់ស្លាប់ ទ្រាំឈឺចាប់នៅលើឈើឆ្កាង ។
២- ទ្រង់សុគតតែរស់វិញហើយ ប្រោសយើងស្បើយពីទោសគ្រប់យ៉ាង
ឥឡូវទ្រង់គង់លើបល្ល័ង្ក នាខាងស្តាំនៃព្រះចេស្តា ។
៣- ទ្រង់មកទៀតស្រង់អ្នកជឿឡើង លើកដំកើងក្នុងឋានបិតា
តាំងរាជ្យឡើងរុងរឿងអស្ចារ្យ លើសួគ៌ារៀងរាបអស់កល្ប ។

70. ទន្ទឹងចាំផ្លូវព្រះអង្គយាងមក
១- គន់មើលផ្ទៃមេឃ សង្វេគចិន្តា ឃើញតែអស់ហ្វូងតារា
ចន្ទ្រាចាំងឆ្លុះផែនដី បំភ្លឺទ្វីបលោក ភាពស្រទន់ស្រស់
ប្រិមប្រិយ អារម្មណ៍នឹកស្រមៃ ដល់ថ្ងៃព្រះអង្គយាងមក ។
២- ទន្ទឹងចាំទ្រង់នៅក្នុងលោកិយ ក្តីល្បែងបៀតបៀនរាល់ថ្ងៃ
អោយខ្ញុំលះក្តីពឹងជ្រក មេល្បែងក្រវែល ចោមរោមលួងលោមឆបោក
តែព្រះវិញ្ញាណយាងមក សណ្ឋិតក្នុងចិត្តចាំជួយ ។
បន្ទរ- អរគុណព្រះអង្គដែលទ្រង់សន្តោស ទ្រង់បានប្រោសលោះ
ថែមទាំងលើកស្ទួយ បង្កើនជំនឿ ក្នុងព្រះអង្គមួយ
សន្យាឆាប់មកឲ្យ ខ្ញុំចាំដោយក្តីអំណរ ។
៣- ទោះព្យុះជីវិតបោកផាត់ចិត្តខ្ញុំ ដូចទូកក្នុងសាគរធំ
ក៏ខ្ញុំខំតាំងជំហរ ពឹងព្រះវិញ្ញាណជាអង្គជំនួយដ៏ល្អ
អោយខ្ញុំអាចទ្រាំទ្រ ដរាបដល់ពេលទ្រង់មក ។

71. ខ្ញុំជឿថាព្រះគ្រីស្ទជាព្រះរាជបុត្រា
១- ខ្ញុំជឿថាព្រះគ្រីស្ទជាព្រះបុត្រា មកប្រសូតយកជាតិជាមនុស្ស
មកដើម្បីនឹងធ្វើការប្រោសលោះ មនុស្សមានបាបឲ្យរួចពីទោសធ្ងន់ ។
២- ខ្ញុំជឿថាព្រះអង្គទទួលរងទុក្ខ ជួសមនុស្សលោកឲ្យរួចទារុណ
ទ្រង់សុគតរួចរស់មានព្រះជន្ម អ្នកបាបធ្ងន់ទ្រង់ប្រោសឲ្យស្អាតបាន ។
៣- ខ្ញុំជឿជាក់ថាទ្រង់ប្រោសខ្ញុំឲ្យរស់ ដល់ថ្ងៃនោះទ្រង់មកមិនខាន
មកប្រោសខ្ញុំទោះស្លាប់ហើយឲ្យបាន រស់វិញថ្កាននាំចូលឋានសួស្តី ។

72. ខ្ញុំឃើញព្រះយេស៊ូវជាក់
១- ឃើញព្រះយេស៊ូវ មកប្រោសលោះ
ទ្រង់យកជាតិជាមនុស្ស ហើយរស់ជិតរាស្ត្រទ្រង់ ។
២- ឃើញទ្រង់ប្រកាស ពីព្រះអង្គ
ថាព្រះចាត់មកផង បំណងដោះលោកិយ ។
៣- ឃើញទ្រង់ធ្វើការ ឫទ្ធិបារមី
មានមនុស្សទាំងប្រុសស្រី ឃ្មាតខ្មីតាមព្រះអង្គ ។
៤- តាមស្តាប់បន្ទូល កែតម្រង់
ទ្រង់ប្រោសអស់រោគផង ប្រោសឃ្លង់ដេញអារក្ស ។
៥- ឃើញទ្រង់ជាប់ឆ្កាង ជួសយើងជាក់
ដោយព្រះទ័យស្មោះស្ម័គ្រ ឲ្យធួននឹងបាបយើង ។
៦- ឃើញទ្រង់សុគត ហើយរស់ឡើង
ព្រះបិតាតម្កើង ទ្រង់ឡើងអស់កល្បអើយ ។
៧- ខ្ញុំជាមនុស្សបាប ឃើញទ្រង់ហើយ
ជឿជាក់មិនកន្តើយ ទ្រង់ហើយជាព្រះពិត ។
៨- ទ្រង់ឲ្យបន្ទូល នៃជីវិត
ហើយលោមកំសាន្តចិត្ត ខ្ញុំសូមតាមព្រះអង្គ ។

73. ខ្ញុំដឹងប្រាកដ
១- ខ្ញុំដឹងប្រាកដថាព្រះយេស៊ូវ លះឋានសួគ៌មកសង្គ្រោះខ្ញុំ
ការប្រោសលោះទ្រង់ធំឧត្តម តាមរកខ្ញុំនៅកាល់វ៉ារី ។
២- ខ្ញុំដឹងប្រាកដថាព្រះយេស៊ូវ ទ្រង់មកប្តូរលះបង់ជីវី
រងទោសខ្ញុំនៅកាល់វ៉ារី ក្ស័យជីវីនៅលើឈើឆ្កាង ។
៣- ខ្ញុំដឹងប្រាកដថាទ្រង់រស់វិញ ចេស្តាពេញលោះបាបគ្រប់យ៉ាង
ព្រះលោហិតទ្រង់ជាភស្តុតាង ជាសំអាងនៃថ្លៃប្រោសលោះ ។
៤- ខ្ញុំដឹងប្រាកដថាទ្រង់មកទៀត អ្នកជឿស្អាតទ្រង់នឹងមកប្រោស
ឲ្យរស់វិញមិនស្លាប់ទៀតសោះ ដ្បិតទ្រង់រស់ជាម្ចាស់ជីវិត ។

74. គឺដើម្បីយើង
១- សេចក្តីស្រឡាញ់នៃព្រះខ្លាំងម៉្លេះទេ ព្រះទ័យគ្នាន់គ្នេហ៍
ព្រោះយើងវង្វេងបាត់បង់ ទ្រង់ចាត់រាជបុត្រ ស្ងួនភ្លាតែមួយព្រះអង្គ
ឲ្យមកស្រោចស្រង់ ដោះយើងចេញពីសេចក្តីស្លាប់ ។
២- គឺដើម្បីយើងទ្រង់ទ្រាំសេចក្តីល្បួង មេបោកលោមលួង
ទាញទ្រង់ឲ្យភ្លាត់ចំណាប់ នាំទ្រង់ធ្វើបាប តែទ្រង់រឹងមិនធ្វើត្រាប់
ទ្រង់ស៊ូតែស្តាប់ តាមបញ្ញតិព្រះវរបិតា ។
៣- គឺដើម្បីយើងព្រះអង្គចេញប្រកាស ថាទ្រង់ជាព្រះ
ព្រមទាំងសម្តែងបាដិហាស៍ បណ្តេញអារក្ស ប្រោសរោគដោយឬទ្ធិចេស្តា
បង្រៀនសិស្សា ធ្វើការជាតំណាងព្រះ ។
៤- គឺដើម្បីយើងទ្រង់លះបង់ទាំងអស់ ឥតស្វែងរកសោះ
ផលប្រយោជន៍របស់ទ្រង់ ស៊ូសូមឲ្យយើង ឲ្យបានបរិសុទ្ធឥតហ្មង
ដោយជំនឿផង ឲ្យជាប់នៅក្នុងព្រះត្រៃឯក ។
៥- គឺដើម្បីយើងទ្រង់ទទួលទោសជួស ឲ្យត្រូវពួកមនុស្ស
ចាប់កាត់ទោសឥតប្រកែក ចំអកស្តោះដាក់ ព្រះភ័ក្ត្រវាយធាក់ដួលដេក
ខ្ទេចខ្ទាំសាច់ស្បែក រួចនាំយកទៅឆ្កាងធ្វើគុត ។
៦- គឺដើម្បីយើងទ្រង់ទ្រាំសម្រេចការ ទោះមនុស្សដៀលថា
បើទ្រង់ជាព្រះរាជបុត្រ ចុះពីឈើឆ្កាង មកយើងនឹងជឿបំផុត
តែទ្រង់ទ្រាំអត់ រួចក៏ថ្វាយព្រលឹងទៅព្រះ ។
៧- គឺដើម្បីយើងទ្រង់ស្លាប់ហើយរស់វិញ បានជីវិតពេញ
ដោយទ្រង់មានជ័យជំនះ យាងទៅឋានខ្ពស់ ដើម្បីតាំងរាជ្យនៃព្រះ
ដល់ថ្ងៃអម្ចាស់ ប្រោសឲ្យយើងរស់វិញនាំទៅ ។

75. ព្រះគ្រីស្ទស្រឡាញ់
១- ព្រះគ្រីស្ទស្រឡាញ់ ទ្រង់មកធ្វើការសង្គ្រោះ យកជាតិជាមនុស្ស
ឲ្យបានចូលមកជិតយើង ដើម្បីប្រោសលោះ ឲ្យរួចពីទោសក្នុងភ្លើង
រងទុក្ខជួសយើង សុគតនៅលើឈើឆ្កាង ។
២- ព្រះគ្រីស្ទស្រឡាញ់ ទ្រង់យកឈ្នះលើក្តីស្លាប់ ជួយអ្នកមានបាប
ឲ្យមានជីវិតរស់ឡើង ដោយទ្រង់រស់វិញ ផ្តល់ជីវិតពេញឲ្យយើង
វិលទៅឋានថ្កើង ដល់ពេលទ្រង់យាងមកទៀត ។

76. ព្រះស្រឡាញ់មិនបោះបង់
១- ព្រះវរបិតា ទ្រង់ស្នេហាដល់មនុស្សទាំងឡាយ ព្រះអង្គមិនណាយ
ទោះយើង ជាមនុស្សលិចលង់ តែដោយក្តីស្រឡាញ់
ដល់យើងទ្រង់មិនដែលបោះបង់ ហើយក៏ចាត់អង្គសង្គ្រោះឲ្យមកផែនដី ។
២- ព្រះគ្រីស្ទប្រសូត មកជាមនុស្សនៅបេថេហិម ទ្រង់ផ្តល់សង្ឃឹម
ឲ្យមនុស្ស គ្រប់ជាតិប្រុសស្រី មានសេចក្តីសុខសាន្ត
ដោយបានព្រះអង្គប្រោសប្រណី បង្កើតជាថ្មីដោយព្រះវិញ្ញាណព្រះអង្គ ។
៣- ព្រះគ្រីស្ទរងទុក្ខ យ៉ាងខ្លោចផ្សានៅកាល់វ៉ារី ប្តូរក្ស័យជីវី
ជួសយើង យកឈាមចេញសង ឲ្យរួចពីក្តីស្លាប់
ព្រោះបាបយើងធ្ងន់ក្រៃកន្លង ព្រះគុណព្រះអង្គលោះជារបស់ទ្រង់ដាច់ ។
៤- ព្រះគ្រីស្ទរស់ឡើង បានតម្កើងដល់សិរីល្អ នៅឋានបវរ
ទ្រង់ក៏រៀបទុកជាស្រេច ឲ្យដល់អស់អ្នកណា
ដែលស្ម័គ្រចិត្តទទួលទ្រង់ដាច់ ដោយបានសម្រេចយកទ្រង់ជាព្រះខ្លួនផ្ទាល់ ។

77. ពេលទ្រង់តាំងរាជ្យ
១- ព្រះយេស៊ូវគ្រីស្ទ ទ្រង់នឹងតាំងរាជ្យ ដោយឬទ្ធិអំណាច មានតេជះល្បី
រាជ្យទ្រង់តាំងឡើង គ្រប់គ្រងលើលោកិយ គ្រប់សត្វនិងមនុស្សប្រុសស្រី
បានក្តីសុខក្សេមក្សាន្ត ។
២- រាជ្យតាំងឡើងហើយ មានភាពរុងរឿង ផែនដីថ្កុំថ្កើង ដូចសួគ៌វិមាន
ទាំងពួកបរិសុទ្ធ បានរុងរឿងថ្កើងថ្កាន ដ្បិតព្រះទ្រង់ប្រោសប្រទាន
ឯកសិទ្ធធំឧត្តម ។
៣- ក្នុងរាជ្យព្រះអង្គ មានសន្តិភាព គ្មានអំពើបាប កំជិតលួចបន្លំ
មានតែសុចរិត ដ្បិតអង្គទ្រង់ជាធំ ហើយទ្រង់ធ្វើការដឹកនាំ
ដោយឫទ្ធិដំបងដែក ។
៤- នគរទ្រង់ធំ ពេញសព្វលោកិយ វាតទីធំក្រៃ ទ្រង់ជាក្សត្រឯក
ដ្បិតទ្រង់មានជ័យ រាស្ត្រទ្រង់អាចពឹងផ្អែក ហើយឲ្យទទួលចំណែក
ក្នុងរាជ្យដ៏ឋិតថេរ ។

78. ព្រះអម្ចាស់ទ្រង់គ្រងរាជ្យលើទាំងអស់
១- ព្រះអម្ចាស់ទ្រង់គ្រងរាជ្យលើទាំងអស់
យើងខ្ញុំស្ម័គ្រស្មោះ គោរពកោតខ្លាចព្រះអង្គ
ទ្រង់ធំប្រសើរ ខ្ពង់ខ្ពស់ឧត្តម (ស្ទួន)
យើងខ្ញុំឱនផ្ចង់ ចំពោះតែទ្រង់មួយ (ស្ទួន)
២- ព្រះអង្គគ្រងរាជ្យលើអស់ពួកបរិសុទ្ធ
ព្រះខ្ពស់បំផុត ទ្រង់បានយាងចុះមកជួយ
ប្រោសលោះពីបាប ហើយក៏លើកស្ទួយ (ស្ទួន)
ទាំងប្រទានឲ្យ ជីវិតអមតៈ: (ស្ទួន)
៣- ព្រះអង្គកំពុងតាំងរាជ្យលើជីវិត
ពួកស្មោះត្រង់ពិត ព្រមទទួលព្រះអង្គជាក់
ទ្រង់តែងដឹកនាំឲ្យ ឲ្យរួចអន្ទាក់ (ស្ទួន)
ពួកខ្មាំងអារក្ស ប៉ងធ្វើឲ្យវិនាស (ស្ទួន)
៤- ដល់ពេលកំណត់ព្រះអង្គត្រូវយាងមក
តាំងរាជ្យក្នុងលោក លើមនុស្សគ្រប់ពូជជាតិសាសន៍
គ្រប់គ្នាកោតខ្លាច ព្រះអង្គខ្លាំងណាស់ (ស្ទួន)
ដ្បិតទ្រង់ជាព្រះ មានគ្រប់ព្រះចេស្តា (ស្ទួន)
៥- ព្រះអង្គជាក្សត្រឋានសួគ៌และផែនដី
គ្រប់គ្រងអ្វីៗ លើអស់មនុស្សឬទេវតា
នឹងតាំងមេឃដី ថ្មីឡើងកាលណា (ស្ទួន)
នោះរាជ្យសួគ៌ា ទ្រង់គ្រងនៅអស់កល្ប (ស្ទួន)

79. ព្រះគ្រីស្ទតាំងរាជ្យ
១- ព្រះគ្រីស្ទទ្រង់តាំងព្រះរាជ្យទ្រង់ឡើង ថ្កុំថ្កើងរុងរឿងដល់ពួកបរិសុទ្ធ
នគរទ្រង់វាតដល់ទីបំផុត ក្សត្រាចមម្កុដមានតែទ្រង់មួយ ។
២- រាជ្យទ្រង់សព្វថ្ងៃក្នុងពួកជំនុំ គ្រងចិត្តយើងខ្ញុំមិនឲ្យខ្វល់ព្រួយ
ទោះបាបចោមព័ទ្ធក៏ទ្រង់ចាំជួយ គឺទ្រង់តែមួយមានជ័យជំនះ ។

80. ព្រះគ្រីស្ទជាព្រះលើទាំងអស់
១- ព្រះគ្រីស្ទជាព្រះលើទាំងអស់ គ្រប់ទាំងរបស់ទ្រង់បង្កើត
មនុស្សសត្វរុក្ខជាតិផ្កាស្រស់ឆើត ព្រះអង្គបង្កើតពួកទេវតា ។
២- ផែនដីធំនេះមិនកើតឯង មេឃខ្ពស់ធំធេងយ៉ាងអស្ចារ្យ
ព្រះអង្គបង្កើតហើយរក្សា ឲ្យមានចលនាចូរមើលចុះ ។
៣- ព្រះអង្គជាព្រះលើធម្មជាតិ ដីទឹកភ្លើងធាតុផ្គរខ្យល់ព្យុះ
ដែកស្ពាន់មាសប្រាក់ពេជ្រភ្លឺឆ្លុះ ត្បូងពណ៌ចំរុះមនុស្សឆ្នៃប្រើ ។
៤- ព្រះអង្គជាព្រះនៃគ្រាប់ពូជ តិណជាតិតូចៗនិងដើមឈើ
មានផ្លែមានផ្កាមនុស្សសត្វប្រើ យកមកឆ្នៃធ្វើជាអាហារ ។
៥- សព្វសត្វនៅរស់ទ្រង់បង្កើត បក្សីស្រស់ឆើតប្រើសខឹងខ្លា
រមាសរមាំងហ្វូងមច្ឆា មនុស្សចាប់ភោក្តាឥតមានទោស ។
៦- គ្រឿងយន្តគ្រឿងចក្រគ្រឿងអាវុធ មនុស្សធ្វើកើតសុទ្ធពីរបស់
កើតឡើងពីព្រះគ្មានចន្លោះ ធ្វើកើតប្រើចុះដឹងគុណព្រះ ។
៧- ព្រះគ្រីស្ទជាព្រះមនុស្សលោកយើង ស្បែកខ្មៅសលឿងតាមពូជសាសន៍
ឪពុកតែមួយកើតពីព្រះ តែបាបបានឈ្នះទើបយ៉ាងហ្នឹង ។
៨- ព្រះអង្គជាព្រះអីស្រាអែល ជាជនជាតិដែលព្រះរើសតាំង
រៀបការសង្គ្រោះដល់ព្រលឹង ស្រោចស្រង់មនុស្សយើងឲ្យរួចស្លាប់ ។
៩- ព្រះអង្គមិនព្រះតែបារាំង អាមេរិកាំង ក្លឹង្គ អារ៉ាប់
ថាឲ្យងាយស្តាប់ព្រះគ្រប់ជន ។
១០- ព្រះអង្គជាព្រះលើទាំងព្រះ មានតែទ្រង់ច្បាស់ពេញព្រះគុណ
រីព្រះឯទៀតឥតមានបុណ្យ មនុស្សខំបន់ស្រន់ជួយមិនបាន ។

81. ទ្រង់នឹងតាំងយើង
១- មានតែព្រះគ្រីស្ទមួយអង្គទេជាក្សត្រ គ្រងរាជ្យសម្បត្តិលើឋានសួគ៌ា
ក្សត្រមានអំណាចឈ្នះស្លាប់ហើយណា រាជ្យទ្រង់នៅយូរយារមិនចេះរលំ ។
២- ទ្រង់នឹងតាំងយើងក្នុងនគរព្រះអង្គ គ្រងមរតកទ្រង់និងរាជ្យឧត្តម
ដ្បិតព្រះអង្គបានប្រោសលោះយើងខ្ញុំ ដោយព្រះគុណដ៏ធំទ្រង់ទ្រាំរងទុក្ខ ។

82. ព្រះវិញ្ញាណនៃសេចក្ដីពិត
១- ពេលកើតមានទុក្ខព្រួយ ព្រះវិញ្ញាណជួយលោមកំសាន្តចិត្ត ឲ្យធូរស្បើយពីវិបត្តិ
ទ្រង់លាងសំអាតចិត្តសៅហ្មង ឲ្យតែថ្វាយដាច់ស្រេចដល់ព្រះអង្គ
ទូលអស់រឿងផងទាំងប៉ុន្មាន កុំលាក់ទុកនៅក្នុងប្រាណទ្រង់ជួយឲ្យបានល្ហែល្ហើយជាក់ ។
២- ពេលមានការបៀតបៀន នោះព្រះវិញ្ញាណគង់ជាមួយអ្នក ទ្រង់ជួយឲ្យរួចអន្ទាក់
ខ្នោះឃ្នាងច្រវាក់ទាំងប៉ុន្មាន ជួបការលំបាក ចូរអធិស្ឋាន
ទ្រង់ជួយឲ្យបានរួចទុក្ខភ័យ ក្លាហានឡើងទាំងប្រុសស្រី មើលនឹភួងជ័យអ្នកនឹងបាន ។
៣- ពេលមានឈឺគ្រាំគ្រា ព្រះវិញ្ញាណជាគ្រូពេទ្យចំណាន ជាថ្នាំទិព្វព្រះប្រទាន
អូរអធិស្ឋានសូមចេស្តា ទ្រង់មានអំណាចឫទ្ធីខ្លាំងក្លា
បារមីចេស្តាខ្ពស់បំផុត ប្រោសជាឆាប់កុំស្រយុត សង្ឃឹមមោះមុតទ្រង់ប្រោសឲ្យ ។
៤- នៅពេលមានឧបស័គ្គ ទោះបីគ្រោះថ្នាក់ដល់ស្លាប់ក៏ដោយ ព្រះវិញ្ញាណហ៊ុំព័ទ្ធឲ្យ
កុំរាបែរក្រោយចូរទៅមុខ ឈ្មោះអ្នកក្នុងក្រាំងព្រះបានកត់ទុក
ចូរដើរទៅមុខដោយគ្មានខ្លាច សេចក្តីស្លាប់គ្មានអំណាច គំរាមកម្លាចកូនព្រះឡើយ ។

83. ឱសូមព្រះវិញ្ញាណដ៏មានព្រះពរ
១- ឱ! សូមព្រះវិញ្ញាណដ៏មានព្រះពរ មកសណ្ឋិតនៅឲ្យបានពោរពេញ
ញែកស្អាតឡើងវិញ ឲ្យបានជាថ្មី ដោយចេស្តាដ៏ធំឧត្តម សូមប៉ាន់ឆ្នៃ
ដូចជាភាជនដ៏មានតម្លៃ ប្រើការនៅក្នុងដំណាក់ទ្រង់ ។
២- ឱ! សូមព្រះវិញ្ញាណដ៏មានព្រះពរ ប្រទានចេស្តាថ្លៃថ្លាឧត្តម
ព្រះពរយ៉ាងធំ មានក្នុងព្រះអង្គ ឲ្យមានចិត្តខិតខំសង្វាត ជួយចម្លង
អ្នកនៅក្នុងក្តីងងឹតសូន្យសុង ឲ្យឆ្លងដល់ត្រើយនៃជីវិត ។
៣- ឱ! សូមព្រះវិញ្ញាណដ៏មានព្រះពរ គាំពាររក្សាព្រលឹងខ្ញុំផង
ជួយកូនព្រះអង្គ ឲ្យបាននៅជិត យល់ដល់ព្រះហឬទ័យស្រឡាញ់
ពោរពេញពិត ពេញដោយសន្តោសមេត្តាអាណិត ដរាបដល់ស៊ូបង់ព្រះជន្ម
៤- ឱ! សូមព្រះវិញ្ញាណដ៏មានពរអើយ សូមនាំព្រះពររបស់ទ្រង់មក
ចែកអ្នកស្វែងរក ទាំងស៊ូអត់ធន់ ដល់ពួកអ្នកមានចិត្តស្រេកឃ្លានពឹងព្រះគុណ
បានភាពបរិសុទ្ធដោយព្រះគុណធ្ងន់ ហើយឃើញព្រះភ័ក្ត្រព្រះអម្ចាស់ ។

84. ព្រះគុណទ្រង់ផ្ដល់
១- ព្រះគុណទ្រង់ ផ្តល់មកជាបរិបូរ ដោយព្រះមេត្តាអាសូរ
ស្រឡាញ់ដល់យើងគ្រប់គ្នា ព្រះគុណសែនធ្ងន់ក្រៃឥតឧបមា
ឥតមានអ្នកណា ដែលតបស្នងបានសោះឡើយ ។
២- ព្រះគុណទ្រង់ផ្តល់មកគ្មានកំរិត អ្នកស្មោះត្រង់ទទួលពិត
អ្នកសូមទ្រង់តែងតែឆ្លើយ ព្រះគុណផ្តល់មកវាល់មិនបានឡើយ
ព្រះមិនកន្តើយ ទ្រង់ថែមអោយហើយថែមទៀត ។
៣- ព្រះគុណ ទ្រង់លោះដោះមនុស្សមានបាប នឿយព្រួយមានភាពដុនដាប
ចិត្តត្រាំរងទុក្ខមិនឃ្លាត ព្រះគុណប្រោសលោះលាងអោយបានស្អាត
លើកតាំងឡើងទៀត ជាកូនស្ងួនភ្ញានៃព្រះ ។
៤- ព្រះគុណទ្រង់ផ្តល់ក្នុងគ្រាលំបាក រងទុក្ខឬមានគ្រោះថ្នាក់
ដោយការបៀតបៀនយកឈ្នះ ព្រះគុណលួងលោមចិត្តធូរស្រឡះ
មានឬក្រណាស់ អាចរស់ដោយក្តីអំណរ ។
៥- ព្រះគុណនៃព្រះអស្ចារ្យរកគ្មាន ព្រះគុណផ្តល់មកជាទាន
អោយយើងតាំងចិត្តស្មោះសរ ទូលរហូតដោយចិត្តត្រេកអរ
ទ្រង់នឹងថែមត ដរាបអស់កល្បរៀងទៅ ។

85. ដោយព្រះទ្រង់សណ្ឋិត
១- ចិត្តរបស់ខ្ញុំបានផ្លាស់ប្រែ ដោយព្រះគ្រីស្ទកែគ្រប់សណ្ឋាន
ពេលទ្រង់សណ្ឋិតក្នុងចិត្តស្រាកស្រាន្ត គឺព្រះវិញ្ញាណទ្រង់ដឹកនាំ ។
២- ខ្ញុំលែងដើរខុសផ្លូវទៀតហើយ ផ្លូវចាស់ល្វឹងល្វើយវៀចមិនចំ
ខ្ញុំអាចចៀសផុតដោយសារទ្រង់នាំ អាចស៊ូទ្រទ្រាំ ប្តូរជីវិត ។
៣- ចិត្តថ្មីសង្ឃឹមមានអំណរ មានក្តីស្មោះសរស្រឡាញ់ពិត
លែងមានសង្ស័យនៅក្នុងគំនិត ថាទ្រង់មិនពិតជាព្រះទៀត ។
៤- មានពន្លឺច្បាស់នៅក្នុងទ្រង់ បំភ្លឺខ្ញុំផងមិនដែលឃ្លាត
កំចាត់ងងឹតលែងអោយនៅបៀត អោយខ្ញុំខ្ចីឃ្លាតដើរតាមទ្រង់ ។
៥- ដោយទ្រង់សណ្ឋិតចិត្តស្រឡះ ឋានសួគ៌ឃើញច្បាស់ល្អត្រចង់
ផ្លូវរៀបចំស្រេចនៅក្នុងព្រះអង្គ ជួយខ្ញុំអោយឆ្លងច្រកក្តីស្លាប់ ។

86. ខ្ញុំរស់ដោយសារព្រះគុណ
១- ខ្ញុំរស់ដោយសារព្រះគុណ ទាំងចេះអត់ធន់ក៏ដោយសារម្ចាស់ថ្លៃ
ព្រះគ្រីស្ទទ្រង់ប្រោសប្រណី ព្រះអង្គទ្របីដោយក្ដីស្រឡាញ់
គឺដោយសារព្រះគុណហើយ (ស្ទួន) ប្រោសខ្ញុំធូរស្បើយក្តីល្បងចុះចាញ់
ព្រះវិញ្ញាណទ្រង់ជួយបំពេញ ផ្តល់ជីវិតវិញរស់ក្នុងអំណរ ។
២- ខ្ញុំរស់ដោយសារព្រះគុណ ទាំងចេះអត់ធន់ទោះមានភាពទ័លក្រ
សង្ឃឹមមរតកដ៏ល្អ លែងគិតរឿងក្រទ្រព្យធនលោកិយ
គឺដោយសារព្រះគុណពិត (ស្ទួន) បំផ្លាស់គំនិតសាច់ឈាមសព្វថ្ងៃ
ដោយចេស្តាមេល្បែងចាញ់ដៃ ខ្ញុំមានជោគជ័យដោយអធិស្ឋាន ។
៣- ខ្ញុំរស់ដោយសារព្រះគុណ ដូចមានគ្រប់គ្រាន់ចិត្តស្កប់លើសប្រមាណ
ព្រះគុណផ្តល់មិនដែលខាន សង្គ្រោះខ្ញុំបានដោយសារជំនឿ
គឺដោយសារព្រះគុណទេ (ស្ទួន) នាំចិត្តឲ្យប្រែព្រមទទួលជឿ
ឥឡូវខ្ញុំរស់ដោយជំនឿ ព្រះគុណទ្រង់ធ្វើមិនមែនខ្ញុំឡើយ ។

87. ដោយព្រះវិញ្ញាណយាងមកសណ្ឋិត
១- ដោយព្រះវិញ្ញាណយាងមកសណ្ឌិត នាំចិត្តឲ្យខ្ញុំផ្លាស់ប្រែជាថ្មី (ស្ទួន)
ទ្រង់ញែកខ្ញុំដាក់នៅក្នុងរស្មី ថែទាំថ្នមបីមិនឲ្យហ្មងក្រែងភ្នាត់ភ្លាំងភ្លេច (ស្ទួន)
២- ទ្រង់ឲ្យខ្ញុំមើលឃើញឋានឧត្តម រៀបចំបម្រុងទុកហើយជាស្រេច (ស្ទួន)
ដោយអង្គព្រះគ្រីស្ទធំលើសជាងស្តេច ឲ្យខ្ញុំសម្រេចថាដើរតាមបញ្ញត្តផងទ្រង់ (ស្ទួន)
៣- ព្រះអង្គជាទីបញ្ចាំចិត្តខ្ញុំ ដៅចំណាំទុកនឹងប្រោសរូបអង្គ (ស្ទួន)
រៀបចំមរតកវិសេសបម្រុង ដល់ថ្ងៃនោះទ្រង់នាំខ្ញុំទៅក្នុងសិរីល្អ (ស្ទួន)
៤- ពេលខ្ញុំរង់ចាំសេចក្តីប្រោសលោះ ទ្រង់ស្មោះជួយខ្ញុំឲ្យមានអំណរ (ស្ទួន)
គឺព្រះវិញ្ញាណពេញសិរីល្អ ចេស្តានាំចរកាត់ច្រកភ្នំម្លប់សេចក្តីស្លាប់ (ស្ទួន)

88. រស់ដោយព្រះវិញ្ញាណបរិសុទ្ធ
១- ពេលនេះយើងខ្ញុំជាគ្រីស្ទាន រស់ដោយព្រះវិញ្ញាណបរិសុទ្ធ (អឺអឺអឺអឺងអឺយ)
ពេលនេះយើងខ្ញុំជាគ្រីស្ទាន រស់ដោយព្រះវិញ្ញាណបរិសុទ្ធ
ជាជីវិតថ្មីពីរាជបុត្រ ដោយព្រះគុណសុទ្ធព្រោះទ្រង់ប្តូរ (អឺអឺអឺអឺងអឺយ)
ពេលយើងមានទុក្ខអធិស្ឋាន នៅក្នុងព្រះនាមព្រះយេស៊ូវ (អឺអឺអឺអឺងអឺយ)
ពេលយើងមានទុក្ខអធិស្ឋាន នៅក្នុងព្រះនាមព្រះយេស៊ូវ
ព្រះវិញ្ញាណជួយដោយតម្លូរ ឲ្យយើងមានផ្លូវបានមេត្តា ។
២- យើងខ្ញុំរស់ក្នុងភាពបរិសុទ្ធ មានអង្គរាជបុត្រជាតម្រា (អឺអឺអឺអឺងអឺយ)
យើងខ្ញុំរស់ក្នុងភាពបរិសុទ្ធ មានអង្គរាជបុត្រជាតម្រា
រីព្រះបន្ទូលជាអាហារ ពេញដោយចេស្ដាឥតខ្វះឡើយ (អឺអឺអឺអឺងអឺយ)
ឯអ្នកជិតខាងជាបងប្អូន យើងស្រឡាញ់ស្ងួនឥតកន្តើយ (អឺអឺអឺអឺងអឺយ)
ឯអ្នកជិតខាងជាបងប្អូន យើងស្រឡាញ់ស្ងួនឥតកន្តើយ
ជួយដោះទុក្ខគ្នាឲ្យបានស្បើយ ឥតតបស្នងឡើយការអាក្រក់ ។
៣- យើងរស់សង្ឃឹមក្នុងជំនឿ ឥតមានស្ទាក់ស្ទើរចង់ដេកលក់ (អឺអឺអឺអឺងអឺយ)
យើងរស់សង្ឃឹមក្នុងជំនឿ ឥតមានស្ទាក់ស្ទើរចង់ដេកលក់
ឃើញជីវិតថ្មីនាឋានសុខ ព្រះវិញ្ញាណទ្រង់ទុកបញ្ចាំចិត្ត ។
បញ្ចប់- អឺ អឺ អឺ អឹង អើយ ។

89. សូមព្រះវិញ្ញាណយាងមកសណ្ឋិត
១- សូមព្រះវិញ្ញាណយាងមកសណ្ឋិត នៅក្នុងចិត្តឲ្យបានពោរពេញ
ខ្ញុំនឹងចេញ ទៅឯលោកិយងងឹត ដោយពន្លឺទ្រង់ ។
២- សូមព្រះវិញ្ញាណប្រទានចេស្តា ទៅទីណាដោយសារព្រះអង្គ
នាំមនុស្សផង ដោយអំណាចព្រះចេស្តា ទ្រង់គង់ជាមួយ ។

90. ព្រះវិញ្ញាណបរិសុទ្ធ
១- ព្រះវិញ្ញាណបរិសុទ្ធ (អឺអឺអឺអឺយ) ជាអង្គជំនួយមានពេញដោយប្ញទ្ធិ
អំណាចចេស្តា មកដឹកនាំខ្ញុំ ឲ្យដើរតាមមាគ៌ា ហើយជួយការពារ
ថែទាំរក្សា បំភ្លឺលោកនេះ ឲ្យបានស្គាល់ព្រះ ទ្រង់ជួយបំផ្លាស់
ដាស់តឿនបង្កើនចិត្តថ្មី ។
២- ព្រះអង្គទ្រង់ជាត្រា (អឺអឺអឺអឺយ) ដៅអស់អ្នកណាដែលមានចិត្តស្មោះ
លះចោលលោកិយ ទ្រង់ដៅរូបខ្ញុំ ឲ្យរស់ដោយភក្តី នៅក្នុងរស្មី
ដីភ្លឺពេកក្រៃ មានសេរីខ្ពស់ ផុតលើទាំងអស់ ដៅទុកប្រោសលោះ
ព្រោះខ្ញុំព្រមជឿទ្រង់ពិត ។
៣- ទ្រង់ជួយនាំពាក្យខ្ញុំ (អឺអឺអឺអឺយ) ដែលខំអង្វរដល់ព្រះបិតា
យ៉ាងអស់ពីចិត្ត ហើយថ្ងូរជួសខ្ញុំ ឲ្យព្រះជួយជីវិត រួចប្រោសខ្ញុំពិត
ឲ្យបានជីវិត ដោយព្រះចេស្តា ព្រះគុណអស្ចារ្យ និងក្តីមេត្តា
ខ្ញុំរង់ចាំរូបកាយថ្មី ។

91. ទ្រង់ប្រុងចាំជួយ
១- ពេលខ្ញុំលំបាកចិត្ត ខ្ញុំតែងនឹកគិតដល់ព្រះយេស៊ូវ (ស្ទួន)
ទ្រង់ជួយឲ្យធូរ ឱណាទ្រង់ជួយឲ្យធូរ បានស្បើយល្ហែល្ហើយពិត ។
២- ពេលមិត្តភក្ត្របោះបង់ ខ្ញុំមានព្រះអង្គជួយកំសាន្តចិត្ត (ស្ទួន)
ទ្រង់ប្តូរជីវិត ឱណាទ្រង់ប្តូរជីវិត ដើម្បីសង្គ្រោះខ្ញុំ ។
៣- ពេលខ្ញុំឈឺគ្រាំគ្រា ខ្ញុំមានទ្រង់ជាគ្រូពេទ្យឧត្តម (ស្ទួន)
ទ្រង់ប្រោសរូបខ្ញុំ ឱណាទ្រង់ប្រោសរូបខ្ញុំ ឲ្យឆាប់ជាសះស្បើយ ។
៤- ពេលខ្ញុំចង់លិចលង់ ខ្ញុំមានព្រះអង្គគង់ជាប់ជាមួយ (ស្ទួន)
ទ្រង់ប្រុងចាំជួយ ឱណាទ្រង់ប្រុងចាំជួយ មិនឲ្យខ្ញុំវិនាស ។

92. កំណើតបាបមនុស្សលោក
១- អាដាម អេវ៉ា មាតាបិតាលោក ព្រះបង្កើតមកពីល្អងធូលី
ទ្រង់ប្រទានពរឲ្យរស់គ្រងធរណី តែលោកទាំងពីររំលងច្បាប់ព្រះ ។
ដោយសារចាញ់កល ល្បិចពស់លួងលោម ចិត្តឆោតយល់ព្រម
ស៊ីផ្លែឈើព្រះហាមច្បាស់ ទើបទ្រង់បណ្តេញ ឲ្យចេញស្រឡះ
ពីសួនច្បារព្រះ ឃ្លាតដើមជីវិត ។
២- តាំងពីនោះមកមនុស្សលោកធ្លាក់ក្នុងបាប ហើយក៏ត្រូវស្លាប់បាត់បង់ជាពិត
បានឆ្លងរាលដាលគ្រប់គ្នាសូន្យជីវិត រងទុក្ខថេរឋិតក្នុងភ្លើងនរក ។
តែព្រះស្រឡាញ់ មនុស្សនៅក្នុងលោក ចង់ឲ្យបែរមក
តាមទ្រង់ទើបបានក្តីសុខ កាន់ក្រឹត្យវិន័យ ធ្វើតាមគ្រប់មុខ
នុ៎ះទ្រង់ដោះទុក្ខ ដោយក្តីមេត្តា ។
៣- ប៉ុន្តែមនុស្សលោក ចេះតែប្រព្រឹត្តខុស ព្រោះខ្សោយជ្រុលជ្រួសរំលងសញ្ញា
ទើបទ្រង់ប្រទានអង្គព្រះរាជបុត្រា មកក្នុងលោកាយកភាពជាមនុស្ស ។
ទ្រង់មកហើយផ្សាយនូវព្រះបន្ទូល បញ្ចុះបញ្ចូល រួចទទួលស្លាប់ជំនួស
អ្នកណាព្រមជឿតាម បានសង្គ្រោះ ទ្រង់ប្រោសឲ្យរស់ជីវិតអស់កល្ប ។

93. សព្វគុណនៃព្រះយេស៊ូវគ្រីស្ទ
១- ព្រះយេស៊ូវគ្រីស្ទទ្រង់ជាមាគ៌ានៃខ្ញុំ ប្រសើរឧត្តមសម្រាប់ដើរឆ្លង
ចេញពីងងឹតពីទុក្ខលំបាកសៅហ្មង ហើយដើរតម្រង់ព្រះវរបិតា ។
២- ព្រះយេស៊ូវគ្រីស្ទព្រះអង្គជាសេចក្តីពិត ឋិតនៅក្នុងចិត្តអ្នកជឿគ្រប់គ្នា
ជាធម៌សច្ចៈអារក្សចុះចាញ់សោតណា ឋិតនៅអស់កល្បមិនហួសកន្លង ។
៣- ព្រះយេស៊ូវគ្រីស្ទទ្រង់ជាជីវិតនៃខ្ញុំ ជម្រះអស់បាបដ៏មានជីវិតយូរលង់
ចិត្តស្អាតសុខុមដោយសារព្រះអង្គ កំចាត់ស្លាប់បង់ផ្តល់ជីវិតថ្មី ។
៤- ហេតុនេះខ្ញុំសូមបូជាកាយថ្វាយជីវិត បូជាទាំងចិត្តដើរតាមលុះក្ស័យ
ដោយសារអំណាចនៃព្រះតេជះបារមី ជនក្នុងលោកិយទទួលប្រើទ្រង់ ។

94. ព្រះហស្ដព្រះគ្រីស្ទ
១- ព្រះហស្ថព្រះគ្រីស្ទ មានចេស្ដាម៉្លេះបង្កើតលោកិយ (ស្ទួន)
ផ្ទៃមេឃធំធេង ហ្វូងផ្កាយខែនិងថ្ងៃ
សមុទ្រព្រឹក្សព្រៃ មនុស្សសត្វអស្ចារ្យ
សារពើលើផែនដី និងអាកាសា
សុទ្ធសឹងជាស្នា ព្រះហស្ថព្រះអង្គ ។
២- ព្រះហស្ថព្រះគ្រីស្ទ មានចេស្ដាម៉្លេះប្រោសអស់រោគផង (ស្ទួន)
ពាល់សាច់ប្រោសឃ្លង់ ឲ្យជាស្អាតម៉ត់ហ្មង
តហើយផ្ចង់ផង និយាយស្តាប់ឮ
ប្រោសភ្នែកខ្វាក់ ពីកំណើតឲ្យបានភ្លឺ
ខ្វិនឲ្យងើបដើរ ទាំងរោគគ្រប់យ៉ាង ។
៣- ព្រះហស្ថព្រះគ្រីស្ទ ដោះបាបយើងនេះនៅលើឈើឆ្កាង (ស្ទួន)
ស៊ូទ្រាំឲ្យគេ បោះធ្លុះទាំងសងខាង
ភ្ជាប់លើឈើឆ្កាង ព្រោះបាបមនុស្សលោក
ព្រះហស្ថទ្រង់ទ្រាំ ចុកចាប់ឈាមហូរជោក
សង្គ្រោះមនុស្សលោក ឲ្យរួចវេទនា ។
៤- ព្រះហស្ថព្រះគ្រីស្ទ ពេលឥឡូវនេះកំពុងគោះទ្វារ (ស្ទួន)
ព្រះហស្ថទ្រង់គោះ ទ្វារចិត្តមនុស្សគ្រប់គ្នា
ក្រែងមានអ្នកណា បើកថ្វាយទ្រង់ស្មោះ
ទទួលទ្រង់ទុកជា ព្រះអង្គសង្គ្រោះ
ជាម្ចាស់ប្រោសលោះ រួចផុតពីស្លាប់ ។
៥- ព្រះហស្ថព្រះគ្រីស្ទ ទុកស្នាមឆ្លុះនេះនៅជាដរាប (ស្ទួន)
ទ្រង់បានសន្យា វិលមកវិញយ៉ាងឆាប់
ព្រះហស្ថនៅជាប់ ស្នាមទាំងសងខាង
ផែនដីថ្មីឡើង ដែលទ្រង់រៀបនឹងសាង
ឲ្យអ្នកជឿទ្រង់ ។

95. ព្រះគ្រីស្ទបានមក
១- ព្រះគ្រីស្ទបានមក នាំយកអំណរ ឲ្យចិត្តយើងត្រេកអរ
ដោយលោះយើងគ្រប់គ្នា ព្រះយេស៊ូសង ថ្វាយអង្គទ្រង់លើ អាសនា
ទុកជាគ្រឿងយញ្ញបូជា ឲ្យរួចបាបគ្រប់គ្នា រួចដោយជឿស្មោះ ។
២- មើលក្តីស្រឡាញ់ នៃព្រះបិតា ប្រទានរាជបុត្រា
យេស៊ូឲ្យមកប្រោស ទ្រង់មានអំណាច ស្លាប់មិនអាចឈ្នះទ្រង់សោះ
ការល្បងល្បងទ្រង់ជួយដោះ ស្អាងព្រលឹងឲ្យរស់ អស់កល្បឥតផុត ។
៣- ទ្រង់មកហៅយើង ចូលក្នុងពន្លឺ បាត់ងងឹតហើយជឿ
ចាំទីក្រុងបរិសុទ្ធ ព្រះគ្រីស្ទជាក្សត្រ ម្ចាស់ក្រុងរុងរឿងបំផុត
ឲ្យយើងចាំយាមអត់ធ្មត់ ដល់ពេលទ្រង់កំណត់ មកយកទៅពិត ។
៤- អស់អ្នកមានចិត្តចង់ ទទួលទ្រង់ សូមឆាប់យាងព្រះអង្គ
ឲ្យចូលគង់ក្នុងចិត្ត ទ្រង់នៅមាត់ទ្វារ គោះគ្រប់គ្រាទ្វារចិត្តមិត្ត
ព្រះវិញ្ញាណសុំសណ្ឋិត ជាជំនួយជីវិត ដល់កូនព្រះអង្គ ។

96. ឱ!បងប្អូនអើយចូរស្វែងរកព្រះ
១- ឱ! បងប្អូនអើយ ចូរអ្នកខំស្វែងរក ព្រះដ៏ពិត (ស្ទួន)
ពឹងខ្លួនឯងនោះមិនដែលបានដូចចិត្ត តែព្រះដ៏ពិតទ្រង់ចង់ជួយយើង ។
២- ឱ! បងប្អូនអើយ ចូរអ្នកលះចោលចិត្ត ដែលអួតអាង (ស្ទួន)
ទីពឹងពាក់លើការដែលខ្លួនខំសាង នោះជាភស្តុតាងទាស់នឹងព្រះទេ ។
៣- ឯការប្រព្រឹត្ត ឱ! បងប្អូនអើយគិត ខំគ្នាន់គ្នេហ៍ (ស្ទួន)
ព្រះអង្គទ្រង់ មិនព្រមទទួលយើងទេ ទ្រង់យល់ព្រមតែអ្នកដែលជឿទ្រង់ ។
៤- ព្រះគ្រីស្ទយាងមក ឱ! បងប្អូនអើយស្រង់ មនុស្សលិចលង់ (ស្ទួន)
ទ្រង់ស៊ូប្តូរលោះយើងដោយព្រមលះបង់ ខ្ទេចខ្ទាំរូបអង្គខ្ចាយព្រះលោហិត ។
៥- បាបយើងធ្ងន់ក្រៃ ឱ! បងប្អូនអើយត្រូវ បាត់ជីវិត (ស្ទួន)
តែទ្រង់លោះយើងរួចដោយព្រះលោហិត ពឹងការប្រព្រឹត្តនោះឥតផ្លូវសោះ ។
៦- ដូច្នេះបងប្អូនអើយ ចូរអ្នកជឿព្រះ អង្គសង្គ្រោះ (ស្ទួន)
បានជីវិតថ្មីហើយទ្រង់ប្រោសឲ្យរស់ រួចនាំយើងឆ្ពោះទៅឋានសុខសាន្ត ។
៧- ជីវិតអស់កល្ប ឱ! បងប្អូនអើយ គ្មានអ្វីប្តូរបាន (ស្ទួន)
ទាល់តែព្រះទ្រង់ប្រគល់ឲ្យជាទាន ដោយព្រះគុណគ្មានអ្វីអាចប្រៀបផ្ទឹម ។

97. ចូរមកតាមទ្រង់
១- តើអ្នកដឹងឬទេ? ដឹងឬទេ? ដឹងឬទេ? ដឹងទេ ថាខ្ញុំបានលោះអ្នកហើយ (ស្ទួន)
ចូរមកតាមខ្ញុំ ខ្ញុំឲ្យអ្នករួចខ្លួនហើយមានសេរី មកចុះទ្រង់នឹងដឹកដៃ
ឲ្យអ្នកដើរ ដោយសុខសាន្ត ផុតទុក្ខភ័យ ។
២- តើអ្នកដឹងឬទេ? ដឹងឬទេ? ដឹងឬទេ? ដឹងទេ ថាខ្ញុំស្លាប់ជួសអ្នកហើយ (ស្ទួន)
ចូរមកតាមខ្ញុំ ខ្ញុំឲ្យអ្នករស់ឡើងមានជីវិតថ្មី ក្តីស្លាប់លែងមានជោគជ័យ
លើអ្នកទៀត រហូតទៅ អ្នកបានរស់ ។
៣- តើអ្នកដឹងឬទេ? ដឹងឬទេ? ដឹងឬទេ? ដឹងទេ ថាខ្ញុំអត់ទោសអ្នកហើយ (ស្ទួន)
ចូរមកតាមខ្ញុំ ខ្ញុំលាងអ្នកឲ្យបានស្អាតជាបំផុត មានភាពល្អបរិសុទ្ធ
ជ្រះសៅហ្មង ដោយចេស្តា ឥតព្រំខណ្ឌ ។
៤- តើអ្នកដឹងឬទេ? ដឹងឬទេ? ដឹងឬទេ? ដឹងទេ ថាខ្ញុំបានប្រោសអ្នកហើយ (ស្ទួន)
ចូរមកតាមខ្ញុំ ខ្ញុំឲ្យអ្នកទទួលកម្លាំងជាថ្មី មានបញ្ហាឫទ្ធិបារមី
ដើរទៅមុខ ចូលដល់ឋាន ព្រះបិតា ។

98. ចូរមកឯខ្ញុំ់
១- ឱ! អ្នកនឿយព្រួយហើយផ្ទុកធ្ងន់អើយ កុំធ្វើដូចមិនឮឡើយ
ខ្ញុំចង់ឲ្យអ្នកសម្រាក ចូរមកឯខ្ញុំ ទាន់គ្រាដុនដាបតោកយ៉ាក
ខ្ញុំឲ្យអ្នកសម្រាក ពីការធ្ងន់ឥតប្រយោជន៍ ។
២- អ្នកត្រូវនឿយព្រួយដរាបដល់ស្លាប់ តែសូមបែរមកផ្ទៀងស្តាប់
ពាក្យខ្ញុំអ្នកនឹងបានរួច ឈប់ធ្វើជាបាវ បម្រើសេចក្តីហិនហោច
នឿយធ្វើបាបអសោច ត្រូវជាប់ទុក្ខរងវេទនា ។
៣- ចូរដោះខ្លួនមកទទួលនឹមខ្ញុំ បន្ទុកស្រាលហើយងាយល្មម
ជីវិតក្នុងភាពអ្នកជា បានរួចគ្រោះថ្នាក់ ពីធ្លាក់រងទុក្ខវេទនា
ឬនឿយព្រួយគ្រាំគ្រា ដូចអ្នកបម្រើមេបាប ។
៤- ការខ្ញុំ ចូរអ្នករៀននឹងខ្ញុំចុះ ខ្ញុំល្អហើយស្លូតត្រង់ស្មោះ
ក្នុងដួងហឫទ័យសុភាព ចូរមកឯខ្ញុំ ពិតជារួចពីផ្លូវបាប
រួចពីការដុនដាប បានសម្រាកដល់ព្រលឹង ។

99. ចូរជឿព្រះអង្គ
១- ព្រះអង្គយេស៊ូវ ជាម្ចាស់ជីវិតនៃខ្ញុំ ប្រសើរឧត្តម
មកពីព្រះវរបិតា ទ្រង់ប្រទានមក ឲ្យមានអំណាចចេស្តា
ចុះមកលោកា ដើម្បីសង្គ្រោះដល់មនុស្ស ។
ដូច្នេះពួកយើងត្រូវជឿដល់ព្រះអង្គ ត្រូវលើកដំកើងទ្រង់ជាព្រះប្រោសលោះ
ទ្រង់បានយាងមកដើម្បីស្លាប់ជំនួស ប្រោសយើងឲ្យរស់ ក្តីស្លាប់ចុះចាញ់ ។
២- ព្រះលោហិតទ្រង់ បានខ្ចាយនៅលើឈើឆ្កាង គឺជាភ័ស្តុតាង
បញ្ជាក់ពីក្តីស្រឡាញ់ ឈាមសងថ្លៃលោះ មានឫទ្ធិចេស្តាពោពេញ
បាបត្រូវចុះចាញ់ ដោយសារព្រះអំណោយទាន ។
អ្នកណាបានជឿដល់ព្រះវរបិតា ព្រះរាជបុត្រា ហើយនិងព្រះវិញ្ញាណ
នុ៎ះទ្រង់សណ្ឋិតបំផ្លាស់ចិត្តគ្រីស្ទាន ថែមទាំងប្រទានសេចក្តីសុខអើយ ។
៣- ឱ បងប្អូនអើយ ចូរដើរតាមផ្លូវព្រះអង្គ បើយើងតាមទ្រង់
នោះមិនខុសបំណងឡើយ ផ្លូវរៀបចំស្រេច ក្នុងទ្រង់កុំនៅកន្តើយ
ឃើញទ្រង់ច្បាស់ហើយ លន់តួថ្វាយចិត្តជឿភ្លាម ។
ឱ ព្រះអង្គអើយយើងខ្ញុំដើរតាមទ្រង់ សូមកែតម្រង់ដោយចេស្តាក្នុងឈាម
ព្រះបន្ទូលនាំដាស់តឿនយើងត្រាប់តាម ឲ្យបានរួចភ្លាមពីបាបអសោចិ៍ ។

100. ទឹករស់ពីស្ថានសួគ៌
១- ព្រះគ្រីស្ទមានបន្ទូលថា បើអ្នកណាស្គាល់ព្រះអង្គ (ស្ទួន)
នឹងសុំទឹករស់ពីទ្រង់ ដើម្បីផឹកបំបាត់ការស្រេកឃ្លាន (ស្ទួន)
២- បើបានផឹកទឹកនោះហើយ បានឆ្អែតស្កប់ស្កល់ស្រាកស្រាន្ត (ស្ទួន)
ទោះស្រេកពីមុនប៉ុន្មាន នឹងបានលែងស្រេកជារៀងរហូត (ស្ទួន)
៣- ទឹករស់នៃក្តីអំណរ ពីឋានសួគ៌ខ្ពស់បំផុត (ស្ទួន)
ទឹករស់គឺតួព្រះបុត្រ បរិសុទ្ធយេស៊ូវថ្លៃថ្លាឧត្តម (ស្ទួន)
៤- អំណោយទានរបស់ព្រះ សម្រាប់គ្រប់មនុស្សតូចធំ (ស្ទួន)
ក្មេងចាស់កំឡោះក្រមុំ យើងអើយចូររីករាយទទួលចុះ (ស្ទួន)

101. ព្រះបន្ទូលទ្រង់
១- ព្រះបន្ទូលទ្រង់មានប៊ូទ្ធអនេក កសាងផ្ទៃមេឃ មានពេញដោយសិរីល្អ
មើលថ្ងៃ ខែ និងផ្កាយ ពន្លឺរះឡើងបវរ ទាំងអស់ត្រេចចរ
តាមផ្លូវទ្រង់រៀបឲ្យដើរ ។
២- ព្រះបន្ទូលទ្រង់មានឫទ្ធិខ្លាំងក្រៃ បង្កើតផែនដី និងរបស់សព្វសារពើ
មានសព្វសត្វរវើក ក្នុងទឹកលើគោក ហោះហើរ តិណជាតិព្រៃឈើ
ឲ្យដុះកើតផលតាមពូជ ។
៣- ព្រះបន្ទូលទ្រង់នោះមានអំណាច បំបាក់ចិត្តកាច ចិត្តធំរឹងរូសប្រោសរួច
កាលទ្រង់មានបន្ទូល មានអំណាចឆ្នៃចិត្តខូច បំផ្លាស់ឲ្យដូច
ហឬទ័យស្រឡាញ់នៃព្រះ ។
៤- ព្រះបន្ទូលទ្រង់ប្រោសឲ្យសះជា ជំងឺគ្រាំគ្រា ក្រោមអំណាចបាបកម្មក្រាស
ទោះបីឃ្លង់ ផ្ចង់ ខ្វាក់ ព្រះបន្ទូលជាថ្នាំផ្សះ ឲ្យជាស្រឡះ
ស្នាររស់ក្នុងចិត្តជ្រះអស់ ។
៥- ព្រះបន្ទូលទ្រង់ឈ្នះគ្រប់អំណាច ពួកខ្លាំងកោងកាច ត្រូវដួលចុះឥតងើបសោះ
ខ្មាំងកោតខ្លាចញាប់ញ័រ ពេលឮព្រះបន្ទូលរស់ ដកឃ្លារត់ដោះ
ដោយចាញ់អំណាចចេស្តា ។
៦- ព្រះបន្ទូលទ្រង់ «ជាតួអង្គព្រះ» ដ៏មានតេជះ គឺអង្គព្រះរាជបុត្រា
ទ្រង់មាននាមយេស៊ូវ សង្គ្រោះមនុស្សក្នុងលោកា ជួយអស់អ្នកណា
ព្រមស្តាប់ហើយជឿតាមទ្រង់ ។
102. នំប៉័ងជីវិត
១- ព្រះគ្រីស្ទមានបន្ទូលថា ខ្ញុំជានំប៉័ងជីវិត (ស្ទួន)
អ្នកណាមកឯខ្ញុំពិត មកឯខ្ញុំពិតនឹងមិនឃ្លានទៀតឡើយ (ស្ទួន)
២- ព្រះគ្រីស្ទមានបន្ទូលថា ខ្ញុំជានំប៉័ងជីវិត (ស្ទួន)
អ្នកណាជឿដល់ខ្ញុំពិត ជឿដល់ខ្ញុំពិតនោះនឹងស្កប់ចិន្តា (ស្ទួន)
៣- ឯនំប៉័ងខ្ញុំនោះគឺ នំប៉័ងចុះពីសួគ៌ា (ស្ទួន)
ដើម្បីឲ្យអស់អ្នកណា ដែលបានពិសានឹងមិនត្រូវស្លាប់ឡើយ (ស្ទួន)
103. ចម្រៀងស្រីសាសន៍សាម៉ារី
១- ឱ! លោកម្ចាស់ អើយ លោកជាជនជាតិយូដា (ស្ទួន)
ម្តេចលោកមកមានវាចា (ស្ទួន) រកខ្ញុំស្រីសាសន៍ដទៃ (រកខ្ញុំស្រីសាសន៍ដទៃ) ។
២- ឱ! លោកម្ចាស់ អើយ តើលោកនិយាយពីអ្វី (ស្ទួន)
បើទឹករស់នោះថ្លាថ្លៃ(ស្ទួន) ហេតុអ្វីមកសុំទឹកខ្ញុំ (ហេតុអ្វីមកសុំទឹកខ្ញុំ) ។
៣- ឱ! លោកម្ចាស់ អើយ លោកដឹងរឿងច្រើនកន្លង (ស្ទួន)
ដឹងអស់ទាំងរឿងខ្ញុំផង(ស្ទួន) ទំនងលោកជាហោរា(ទំនងលោកជាហោរា) ។
៤- ឱ! លោកម្ចាស់អើយ លោកបើកសំដែងអស់អាថ៍ (ស្ទួន)
តាមខ្ញុំដឹងលោកពិតជា(ស្ទួន) ព្រះមេស៊ីឬព្រះគ្រីស្ទ(ព្រះមេស៊ីឬព្រះគ្រីស្ទ) ។
៥- ឱ! លោកម្ចាស់អើយ ខ្ញុំយល់ហើយពីការនេះ (ស្ទួន)
ពេលខ្ញុំជឿដល់ព្រះគ្រីស្ទ(ស្ទួន) ទឹកនេះរស់ក្នុងចិត្តខ្ញុំ(ទឹកនេះរស់ក្នុងចិត្តខ្ញុំ) ។
៦- មានក្តីអំណរ ហូរលាយនិងក្តីសុខុម (ស្ទួន) ចេញពីចិត្តដែលប្រកព្រំ(ស្ទួន)
ឃុំគ្រងដោយព្រះវិញ្ញាណ (ឃុំគ្រងដោយព្រះវិញ្ញាណ) ។
104. ព្រះគ្រីស្ទទ្រង់ជាអាហារជីវិត
១- ឱ!ពួកមនុស្សជាតិផងទាំងឡាយអើយ ហេតុម្តេចឡើយបង្អាតតែពេលវេលា
ស្វែងរកអ្វីៗមិនមែនអាហារ ដែលឲ្យព្រលឹងបានរស់ ។
២- ចូរមកអស់អ្នកគ្មានប្រាក់ទិញអើយ ព្រះរៀបហើយទ្រង់ផ្តល់ឲ្យអ្នកទាំងអស់
ម្ហូបពិសេសចូរមកយកចុះ ព្រលឹងរួចពីក្នុងភ្លើង ។
បន្ទរ- ព្រះគ្រីស្ទទ្រង់ជាអាហារអ្នកពិត ទ្រង់ចែករូបកាយជីវិតឲ្យយើង
ទ្រាំរងទុក្ខរួចប្រោសយើងឲ្យរស់ឡើង និងលើកដំកើងដោយក្តីប្រណីសន្តោស
៣- ឱ!អ្នកស្រេកឃ្លានហើយផ្ទុកធ្ងន់អើយ ទ្រង់ហៅហើយចូរមកទទួលយកចុះ
នឹងមិននឿយព្រួយស្វែងរកទៀតសោះ ទ្រង់ឲ្យជីវិតអស់កល្ប ។
105. ព្រះគ្រីស្ទជាគ្រប់ទាំងអស់
១- ព្រះគ្រីស្ទជានំប៉័ងជីវិត អ្នកណាមកឯទ្រង់ពិត នោះនឹងមិនឃ្លានទៀតឡើយ
អ្នកណាបានជឿដល់ទ្រង់ហើយ ទ្រង់មិនបោះបង់ចោលឡើយ ទ្រង់ឲ្យជីវិតអស់កល្ប
ព្រះគ្រីស្ទជាពន្លឺលោកិយ អ្នកណាតាមទ្រង់រាល់ថ្ងៃ នោះមិនងងឹតទៀតឡើយ
អ្នកណាបានទទួលទ្រង់ហើយ ទ្រង់មិនបោះបង់ចោលឡើយ ទ្រង់ឲ្យពន្លឺជីវិត ។
២- ព្រះគ្រីស្ទពិតប្រាកដជាទ្វារ ចៀមអាចចូលបានគ្រប់គ្នា យកទីពឹងពាក់អាស្រ័យ
ចៀមណាបានចូលតាមទ្រង់ហើយ ទ្រង់មិនបោះបង់ចោលឡើយ ទ្រង់ឲ្យវាលស្មៅជីវិត
ព្រះគ្រីស្ទជាអ្នកគង្វាលល្អ សុខចិត្តបង់ជីវិតប្តូរ ជំនួសហ្វូងចៀមទ្រង់ហើយ
ចៀមណាដែលទ្រង់បានឃ្វាលហើយ ទ្រង់មិនបោះបង់ចោលឡើយ
ទ្រង់ជួយឲ្យរួចទុក្ខភ័យ ។
៣- ព្រះគ្រីស្ទជាក្តីរស់ឡើងវិញ ជាជីវិតដ៏ពោរពេញ មិនចាញ់មច្ចុរាជសោះឡើយ
អ្នកណាបានជឿដល់ទ្រង់ហើយ ក្តីស្លាប់គ្មានអំណាចឡើយ ទ្រង់ប្រោសឲ្យរស់ឡើងវិញ
ព្រះគ្រីស្ទជាផ្លូវជាក្តីពិត ហើយទ្រង់ក៏ជាជីវិត មកតាមទ្រង់មិនខុសឡើយ
ក្រៅពីទ្រង់គ្មានផ្លូវទៀតឡើយ ផ្លូវទ្រង់បានរៀបឲ្យហើយ ផ្លូវទៅព្រះវរបិតា ។

106. ព្រះអម្ចាស់មិនបំភ្លេចឡើយ
១- តើម្តាយណាមួយអាចបំភ្លេចសូន្យ បំភ្លេចចោលកូនដែលនៅបៅដោះ
តើម្តាយណាមួយខ្វះចិត្តសប្បុរស មិនស្រណោះដល់កូនរបស់ខ្លួនឯង ។
២- ទោះបីម្ដាយខ្លះមានចិត្តឫស្យា ចុះចោលបុត្រភ្លាអោយនៅកណ្តែង
តែព្រះអម្ចាស់មិនភ្លេចសោះវិញ កាត់យើងចេញអោយនៅកំព្រាឯកា ។
៣- ព្រះទ័យព្រះអង្គមិនចេះផ្លាស់ប្រែ ទ្រង់នៅស្និទ្ធស្នេហ៍ចំពោះមនុស្សា
តែងដោះអោយរួចចាកផុតវេទនា ដល់អ្នកណាដែលស្រែកអំពាវព្រះអង្គ ។
៤- ទ្រង់មិនដែលភ្លេចឬប្រកាន់ទោស មានក្តីសប្បុរសហើយក៏ទៀងត្រង់
មិនបំភ្លេចកូនរបស់ព្រះអង្គ ចេញថ្លៃសងលោះពីអំណាចក្តីស្លាប់ ។

107. សូមអរព្រះគុណដល់ព្រះអង្គ
១- សូមអរព្រះគុណដល់ព្រះអង្គ ដ្បិតក្តីស្រឡាញ់នៃទ្រង់
មានដល់រូបខ្ញុំ យ៉ាងខ្លាំងអស្ចារ្យដល់ម៉្លេះ បានជាទ្រង់យាង
មកប្តូរជីវ៉ា បង់ព្រះជន្មលើអាសនា ជាយញ្ញបូជា លោះជីវិតខ្ញុំ
ចេញពីសេចក្តីស្លាប់ ។
២- អរគុណចំពោះព្រះលោហិត ទ្រង់ខ្ចាយជាថ្លៃលោះពិត
ដើម្បីគ្របបាំង ឲ្យខ្ញុំរួចបាប ឈាមថ្លៃដល់ម៉្លេះ ហូរលោះ
ខ្ញុំចេញពីស្លាប់ កាលនឹកឡើងសែនឈឺចាប់ ខ្ញុំបានធ្វើបាប
ឲ្យទ្រង់ត្រូវរង ជួសព្រោះក្តីស្រឡាញ់ ។
៣- អរគុណចំពោះការអត់ធ្មត់ ខ្ញុំខ្សោយខ្វះភាពបរិសុទ្ធ
ទ្រង់នៅតែនាំ ឲ្យផ្លាស់ប្រែវិញ ឲ្យជិតជាប់ទ្រង់
ព្រះវិញ្ញាណសណ្ឋិតពេញ សម្លាប់សាច់ឈាមអស់ចេញ
ព្រលឹង រស់វិញ រស់បានទៅតាម បំណងហឫទ័យព្រះ ។

108. តើអ្នកចង់បានជាស្អាតឬទេ?
១- តើអ្នកចង់បានជាស្អាតឬទេ? កុំនៅគិតគ្នេហ៍នាំឲ្យខកអី
ព្រះយេស៊ូវរង់ចាំប្រោសអ្នកថ្លៃ ចូលមកឃ្មាតខ្មីឯព្រះអង្គចុះ ។
២- ទ្រង់ប្រោសរោគឃ្លង់ស្រកីអណ្តែង ឆ្កួតស្កន់កាច់ឯងដួលឥតងើបសោះ
រោគខ្វិនថ្លង់ខ្វាក់អារក្សនាំឆ្ពោះ ផ្នូរខ្មោចឯណោះឲ្យស្លាប់តាយហោង ។
៣- រោគនៅខាងក្នុងឥតដឹងខ្លួនទេ ដោយចិត្តធំទ្វេអួតអាងកន្លង
ក៏កាចសាហាវឈ្លានពានអ្នកផង លោភលន់ប៉ុនប៉ងតែទ្រព្យលោកិយ ។
៤- ព្រះអង្គប្រោសអ្នកឲ្យជាស្រឡះ ប្រញាប់រូតរះតើស្ទាក់ស្ទើរអី
បើអ្នកចង់ជាចូលមកឃ្មាតខ្មី ទ្រង់មានខន្តីហើយស្រឡាញ់មនុស្ស ។
៥- ព្រះអង្គតែងប្រោសមិនចោលអ្នកទៅ អ្នកនឹងរស់នៅបើព្រះអង្គលោះលោ
ពីអំណាចស្លាប់ជៀសមិនផុតសោះ ទ្រង់ស្រាយហើយអស់គ្មានសេសសល់អ្វី ។
៦- ទ្រង់ប្រោសអ្នកជាស្អាតរោគបាបកម្ម ដែលមានប្រចាំគ្រប់មនុស្សប្រុសស្រី
បើបានជាស្អាតក៏មានសេរី រង់ចាំតែថ្ងៃទ្រង់មកយកទៅ ។
109. រកឋានជីវិត
១- ភពផែនដែនដី នៅនាលោកិយ គ្មានអ្វីឋិតថេរ
ភពផែនដែនដី នៅនាលោកិយ គ្មានអ្វីឋិតថេរ
ឃើញតែទុក្ខសោក កើតច្រើនឡើងទ្វេរ
គ្មានផ្លូវជៀសទេ ឲ្យរួចពីក្តីវេទនា
តែងកើតរោគា ជរាស្លាប់ ។
២- គ្រប់គ្នាតែងមាន ប្រាថ្នាចង់បាន ក្តីសុខដរាប
គ្រប់គ្នាតែងមាន ប្រាថ្នាចង់បាន ក្តីសុខដរាប
ដឹងថាមានឋាន មួយមិនចេះស្លាប់
ចង់ឆ្លងប្រញាប់ ទៅឯឋានសួគ៌វិមាន
ដីជាទីឋាន ព្រះគង់នៅ ។
៣- អ្នកអើយខ្លួនបាប ទោសតែងត្រូវស្លាប់ ក្នុងនរកជ្រៅ
អ្នកអើយខ្លួនបាប ទោសតែងត្រូវស្លាប់ ក្នុងនរកជ្រៅ
តែព្រះស្រឡាញ់ ហើយបានរៀបផ្លូវ
នាំអ្នកឆ្លងទៅ ឯត្រើយឋាននៃជីវិត
ឋានសុខសាន្តពិត អស់កល្បអើយ ។
៤- កុំទៅខ្លួនឯង តាមផ្លូវបុណ្យព្រេង ទៅមិនបានឡើយ
កុំទៅខ្លួនឯង តាមផ្លូវបុណ្យព្រេង ទៅមិនបានឡើយ
ដ្បិតអីខ្លួនអ្នក បាបធ្ងន់ណាស់ហើយ
គ្មានអ្នកណាឡើយ ជួយដោះបានក្រៅពីព្រះ
គឺទ្រង់ជាម្ចាស់ លើជីវិត ។
៥- ព្រះគ្រីស្ទបានមក ប្រោសលោះមនុស្សលោក ឲ្យរស់នៅពិត
ព្រះគ្រីស្ទបានមក ប្រោសលោះមនុស្សលោក ឲ្យរស់នៅពិត
ព្រះអង្គជាម្ចាស់ ឋានសួគ៌ពិសិដ្ឋ
តាំងទ្រង់ក្នុងចិត្ត ទ្រង់នឹងលុបទោសបាបចេញ
បានស្អាតពោរពេញ ចូលឋានសួគ៌ ។

110. ព្រះគ្រីស្ទមកប្រោស
១- ព្រះគ្រីស្ទមកប្រោស ឱបងប្អូនអើយ មនុស្សខ្វាក់ថ្លង់ គ
ខ្វិនឲ្យងើបឈរ ឱបងប្អូនអើយ ទោះគ្រប់រោគឈឺ ។
២- ព្រោះគេងងឹត នោះទ្រង់យាងមក ប្រោសឲ្យបានភ្លឺ
ផ្ចង់ឲ្យស្តាប់ឮ ប្រោសបានដោយជឿ ឲ្យដឹងក្តីពិត ។
៣- ព្រះគ្រីស្ទមកប្រោស ឱបងប្អូនអើយ ផ្តាច់ចំណងចិត្ត
អារក្សចងរឹត ឱបងប្អូនអើយ នាំឲ្យធ្វើបាប ។
៤- គេឆ្កួតវង្វេង នោះទ្រង់យាងមក ប្រោសផ្តាច់យ៉ាងឆាប់
ឲ្យឈប់ធ្វើបាប ធ្វើខ្លួនឲ្យស្លាប់ ដោយសារដៃឯង ។
៥- ព្រះគ្រីស្ទមកប្រោស ឱបងប្អូនអើយ រោគឃ្លង់គួរស្វែង
ឆ្លងតាមពូជឯង ឱបងប្អូនអើយ តដល់កូនចៅ ។
៦- គ្រប់គ្នាមានបាប នោះទ្រង់យាងមក ប្រោសស្អាតត្រឹមត្រូវ
ដ្បិតអីគ្មានផ្លូវ ណាទៀតតម្រូវ ក្រៅពីឈាមទ្រង់ ។
៧- ព្រះគ្រីស្ទយាងមក ឱបងប្អូនអើយ ប្រោសមនុស្សស្លាប់បង់
ស្លាប់ព្រោះបាបផង ឱបងប្អូនអើយ ទ្រង់ប្រោសរស់ពិត ។
៨- បើជឿទ្រង់ជាក់ ថាទ្រង់មកប្រោស នោះបានជីវិត
ចូរជឿទ្រង់ពិត ពឹងអស់ពីចិត្ត កុំពឹងខ្លួនឯង ។
111. អ្នកណាប្រែចិត្ដជឿ
១- អ្នកណាប្រែចិត្តជឿ ស្ម័គ្រចិត្តដើរតាមព្រះអង្គ (ស្ទួន)
ផ្លូវបាបព្រមបោះបង់ អ្នកនោះបានសង្គ្រោះពិត (ស្ទួន)
២- ព្រះយេស៊ូវទ្រង់លោះ អ្នកជឿស្មោះបានជីវិត (ស្ទួន)
ការចាស់ឈប់ប្រព្រឹត្ត ដោយសារបានកើតជាថ្មី (ស្ទួន)
៣- ពេលនេះជាសាច់ឈាម ដល់ស្លាប់ភ្លាមលាលោកិយ (ស្ទួន)
ទៅនៅឋានសួស្តី រង់ចាំថ្ងៃរស់ឡើងវិញ (ស្ទួន)
៤- ព្រះនឹងមិនកាត់ទោស ដ្បិតជឿស្មោះឥតងាកចេញ (ស្ទួន)
តែអ្នកមិនជឿវិញ ត្រូវរងទុក្ខក្នុងនរក (ស្ទួន)
៥- ព្រះអង្គមកតាមហៅ ចូរចៅវ៉ៃកុំដំអក់ (ស្ទួន)
ជ្រុលពេលនាំខ្លួនខក ព្រោះអាយុមនុស្សមិនទៀង (ស្ទួន)

112. មានព្រះយេស៊ូវ
១- នៅក្នុងដួងចិត្តខ្ញុំមានព្រះយេស៊ូវ ជីវិតខ្ញុំធូរផុតទុក្ខអំពល់
ទ្រង់ដកអស់ក្តីតប់ប្រមល់ ដោយ ទ្រង់ដកអស់ទុក្ខព្រួយកង្វល់
ចិត្តខ្ញុំបានស្កប់ស្កល់ដោយផលព្រះវិញ្ញាណ នៅគ្រារងទុក្ខវេទនា
នៅគ្រាតែលតោលឯកា ទ្រង់លូកហត្ថាមកជួយខ្ញុំមិនដែលខាន ។
បន្ទរ- ព្រះយេស៊ូវគង់នៅទីណា ទីនោះមានក្តីសុខសាន្ត (ស្ទួន)
២- នៅក្នុងភូមិឋានខ្ញុំមានព្រះយេស៊ូវ គ្រួសារខ្ញុំធូរផុតទុក្ខអំពល់
ទ្រង់ដកអស់ការប្រួលច្របល់ ទ្រង់ដកអស់ភាពអភមង្គល
ចិត្តខ្ញុំបានស្កប់ស្កល់ដោយផលព្រះវិញ្ញាណ នៅគ្រារងទុក្ខវេទនា
នៅគ្រាតែលតោលឯកា ទ្រង់លូកហត្ថាមកជួយខ្ញុំមិនដែលខាន ។
113. សែនស្រឡាញ់ព្រះអង្គ
១- សែនស្រឡាញ់ព្រះអង្គ អឺយព្រោះទ្រង់ជាព្រះនៃខ្ញុំ (ស្ទួន)
ដែលមានព្រះហឫទ័យស្នេហាឧត្តម ដល់មនុស្សគ្រប់ជាតិប្រុសស្រី (ស្ទួន)
២- តាមបទព្រះគម្ពីរ លោកយ៉ូហានជំពូកទីបី (ស្ទួន)
ខដប់ប្រាំមួយចារចែងបញ្ជាក់លោកិយ ដោយបន្ទូលពិតត្រង់ថា (ស្ទួន)
៣- ដ្បិតព្រះទ្រង់ស្រឡាញ់ ដល់មនុស្សលោកយ៉ាងខ្លាំងអស្ចារ្យ (ស្ទួន)
បានជាប្រទាននូវអង្គព្រះរាជបុត្រា ស្ងួនភ្លា ស្ងួនភ្លាតែមួយ (ស្ទួន)
៤- ដើម្បីអស់អ្នកណា ជឿដល់ទ្រង់នោះទ្រង់តែងជួយ (ស្ទួន)
ឲ្យរួចចាកផុតពីក្តីវិនាសខ្វល់ព្រួយ ប្រទានជីវិតអស់កល្ប (ស្ទួន)
៥- ខ្ញុំប្តូរបង់ជីវិត ដើរតាមទ្រង់ដ្បិតទ្រង់បណ្តាល (ស្ទួន)
ឲ្យខ្ញុំជឿជាក់ឲ្យខ្ញុំជឿជាក់ច្បាស់ថា ទ្រង់ប្រោសលោះខ្ញុំរួចហើយ (ស្ទួន)
114. ទីណាមានព្រះយេស៊ូវគង់នៅ
១- ទីណាមានព្រះយេស៊ូវគង់នៅ សុខសាន្តគ្រប់ផ្លូវឥតដែលវឹកវរ
ចិត្តច្រៀងសប្បាយថ្វាយសិរីល្អ ផែនដីដូចសួគ៌ដ្បិតព្រះចេស្តា ។
បន្ទរ- យើងច្រៀងដោយអំណរ ហាលេលូយ៉ា (ស្ទួន)
២- ទីណាមានព្រះយេស៊ូវឋិតនៅ មនុស្សបាបឃោរឃៅប្រែស្លូតរាបសា
ដ្បិតទ្រង់ជាមិត្តពេញដោយមេត្តា ទាក់ទាញចិន្តាឲ្យប្រកបស្និទ្ធ ។
បន្ទរ- យើងច្រៀងសរសើរទ្រង់ ហាលេលូយ៉ា (ស្ទួន)
៣- ទីណាមានព្រះយេស៊ូវឋិតនៅ បាបថយអស់ទៅព្រោះចាញ់ឥទ្ធិឫទ្ធិ
ចេស្តាក្នុងឈាមខ្ចាយលោះជីវិត បាបដល់ស្លាប់ពិតរួចដោយសារទ្រង់
បន្ទរ- យើងច្រៀងអរព្រះគុណ ហាលេលូយ៉ា (ស្ទួន)
៤- ទីណាព្រះយេស៊ូវគង់ជាមួយ លំបាកទុក្ខព្រួយរលាយបាត់បង់
ទ្រង់រងបន្ទុកបើផ្ទេរលើទ្រង់ តែត្រូវលះបង់ថ្វាយខ្លួនដាច់ស្រេច ។
បន្ទរ- យើងច្រៀងអរព្រះគុណ ហាលេលូយ៉ា (ស្ទួន)
៥- ច្នេះសូមបងប្អូនរកព្រះយេស៊ូវ កុំបង្អង់យូរក្រែងលោអ្នកភ្លេច
យាងទ្រង់ចូលគង់ក្នុងចិត្តជាស្តេច គ្រប់គ្រងចិត្តស្រេចបានសុខសាន្តអើយ
បន្ទរ- ទ្រង់ជាព្រះនៃយើង ហាលេលូយ៉ា (ស្ទួន)

115. នឹមទ្រង់ងាយទេ
១- ឱអ្នកនឿយព្រួយ ហើយផ្ទុកធ្ងន់អើយ មកឯព្រះយេស៊ូវ
* នោះទ្រង់នឹងជួយ ដោះអ្នកឲ្យបានធូរ
ជឿព្រះយេស៊ូវ អ្នកនឹងបានទទួលក្តីសម្រាក (ស្ទួន)
២- បន្ទុកទ្រង់ស្រាល នឹមងាយឱនក្បាល ទទួលមិនលំបាក
* ការទ្រង់ងាយធ្វើ ចិត្តអ្នកបានធូរស្រាក
ផុតការលំបាក ហត់នឿយព្រួយខ្វល់ក្នុងដួងព្រលឹង (ស្ទួន)
៣- ព្រះអង្គសុភាព ចិត្តស្លូតទន់ទាប មិនដែលប្រកាន់ខឹង
* មករៀននឹងទ្រង់ ទ្រង់ប្រោសដល់ព្រលឹង
រស់មានពំនឹង រហូតអស់កល្បដោយក្តីត្រេកអរ (ស្ទួន)

116. ចូរមកអ្នកស្វែងរកអើយ
១- ឱពួកអ្នកចង់សុចរិតអើយ ចូរមក ចូរអ្នកទទួលយក
អំណោយទានព្រះផ្តល់មក គឺព្រះយេស៊ូវតែមួយ ជាតួអង្គសុចរិត ។
ហេតុអ្វីបានជាបង់ពេលវេលា ចាយទ្រព្យធនធ្វើសាងចិត្ត
ចូរអ្នកលះបង់ចោលគំនិត ហើយបែរមកព្រះយេស៊ូវពិត
ទ្រង់ឲ្យអ្នកបានសុចរិត រហូតអស់កល្ប ។
២- ឱអ្នកចង់បានអំណរអើយ ចូរមក ចូរអ្នកទទួលយក
អំណរដែលព្រះផ្តល់មក ទ្រង់ដាក់ក្នុងព្រះយេស៊ូវ ជាអំណរដ៏ពិត ។
ហេតុអ្វីបានជាបង់ពេលវេលា រកអ្វីដែលមិនស្កប់ចិត្ត
ព្រះគ្រីស្ទផ្តល់អំណរអ្នកពិត ចូរទទួលទ្រង់ទុកក្នុងចិត្ត
បានអំណរជាប់នៅជាពិត រហូតអស់កល្ប ។
៣- ឱពួកអ្នកចង់បានសុខអើយ ចូរមក ចូរអ្នកទទួលយក
សេចក្តីសុខព្រះផ្តល់មក ក្នុងព្រះយេស៊ូវតែមួយ មានសុខសាន្តសួស្តី ។
ហេតុអ្វីបានជាបង់ពេលវេលា រកសុខរបស់លោកិយ
ដែលមានទុក្ខតាមរៀងរាល់ថ្ងៃ ភ្លេចខ្លួនស្មានថាបានសប្បាយ
ថ្ងៃណាមួយខ្លួនត្រូវអន្តរាយ រងទុក្ខអស់កល្ប ។
៤- ឱពួកចងរស់នៅពិតអើយ ចូរមក ចូរអ្នកទទួលយក
ជីវិតដែលព្រះផ្តល់មក គឺជាជីវិតអស់កល្ប ដោយសារអង្គព្រះគ្រីស្ទ ។
ហេតុអ្វីបានជាបង់ពេលវេលា សាងផ្លូវចេញពីលោកនេះ
ស្មានបានរស់តែត្រូវវិនាស ថាខ្លួនឆ្លងផុតពីលោកនេះ
ក្រៅពីផ្លូវរបស់ព្រះគ្រីស្ទ ធ្លាក់ក្នុងបឹងភ្លើង ។

117. ទ្រង់តែងអត់ទោស
១- តើអ្នកណាបានដឹង (ស្ទួន) ថាព្រះយេស៊ូវ ទ្រង់មកសង្គ្រោះ ។
តើអ្នកណាបានជឿ (ស្ទួន) ថាព្រះយេស៊ូវ ទ្រង់មកប្រោសលោះ ។
ឱ! អ្នកមានបាបអើយ (ស្ទួន) ចូរទទួលទ្រង់ចុះ
ទ្រង់តែងអត់ទោស ឲ្យអ្នករួចបាប ។
118. ខ្ញុំជឿព្រះអង្គ
១- អឺយ ព្រះអង្គយេស៊ូវ (អឺ... អឺ... អឺយ) កាលគង់នៅ (អឺ... អឺ... អឺយ)
អឺយ យាងសព្វគ្មានទីដៅ (អឺ... អឺ... អឺយ) តាមលំនៅគ្រប់វេលា ។
២- អឺយ យាងកាត់ព្រៃភ្នំ (អឺ... អឺ... អឺយ) ជុំប្រជា (អឺ... អឺ... អឺយ)
អឺយ ពួករាស្ត្រទ្រង់នានា (អឺ... អឺ... អឺយ) នាំគ្នាតាមព្រះអង្គ ។
៣- អឺយ ទ្រង់ប្រោសរោគា (អឺ... អឺ... អឺយ) គ្រប់មនុស្សផង (អឺ... អឺ... អឺយ)
អឺយ ហើយព្រមថ្វាយព្រះអង្គ (អឺ... អឺ... អឺយ) ឲ្យធួនលោះជីវិត ។
៤- អឺយ ខ្ញុំជឿព្រះអង្គ (អឺ... អឺ... អឺយ) ជាព្រះពិត (អឺ... អឺ... អឺយ)
អឺយ យាងមកស្រង់ជីវិត (អឺ... អឺ... អឺយ) មិនឲ្យខ្ញុំបាត់បង់ ។
៥- អឺយ អស់បងប្អូនអើយ (អឺ... អឺ... អឺយ) ចូរជឿទ្រង់ (អឺ... អឺ... អឺយ)
អឺយ ដោយមានចិត្តស្មោះត្រង់ (អឺ... អឺ... អឺយ) តែលើព្រះអង្គមួយ ។
៦- អឺយ ដ្បិតទ្រង់មកប្រោស (អឺ... អឺ... អឺយ) ទ្រង់តែងជួយ (អឺ... អឺ... អឺយ)
អឺយ សង្គ្រោះហើយលើកស្ទួយ (អឺ... អឺ... អឺយ) ឲ្យជីវិតអស់កល្ប ។

119. ទ្រង់ហៅដោយស្រឡាញ់
១- ជីវិតរសាត់បាត់ដូចជាផ្សែង ដូចខ្លែងដែលដាច់រសាត់គ្មានខ្សែ
ទឹកភ្នែកហូរតែឯងឥតមានពេលល្ហែ ភពងងឹតឥតប្រួលប្រែបាំងក្តីពិត ។
២- ទោសអ្នកពីមុនទ្រង់តែងលុបចេញ ទ្រង់ជួយបំពេញអ្នកក្នុងជីវិត
តាំងទ្រង់ឡើងទទួលក្តីស្រឡាញ់ពិត មានមេត្រីពេញដួងចិត្តឥតសង្ស័យ
បន្ទរ- បើជីវិតនៅព្រះហស្តទ្រង់ ការភ័យព្រួយលែងមានទៀតឡើយ
បានទទួលសេចក្តីពិតហើយ អ្នកនឹងឃើញតែក្តីស្រឡាញ់ជានិច្ច (ស្ទួន)
៣- ព្រះគ្រីស្ទចង់អត់ទោសអ្នកពេកក្រៃ ទ្រង់ជាតង្វាយឲ្យធួនបាបអ្នក
ថ្វាយជីវិតទៅក្នុងព្រះហស្តទ្រង់ជាក់ ក្តីសង្ឃឹមមានដល់អ្នកលែងសង្ស័យ

120. មាននៅក្នុងព្រះយេស៊ូវ
១- យើងឃើញថាសន្តិភាពមានក្នុងព្រះយេស៊ូវ ឱណាបងប្អូនអើយ
យើងឃើញថាសន្តិភាពមានក្នុងព្រះយេស៊ូវ ជាសន្តិភាពពិត
មានដល់កូនព្រះអង្គ អ្នកណាចង់បាន ត្រូវទទួលទ្រង់
ទុកជាម្ចាស់ជីវិតផង នឹងបានសុខសន្តិភាពហើយ ។
២- យើងឃើញសេចក្តីជំនឿមានក្នុងព្រះយេស៊ូវ ឱណាបងប្អូនអើយ
យើងឃើញសេចក្តីជំនឿមានក្នុងព្រះយេស៊ូវ ជាជំនឿដ៏រស់
មានដល់កូនព្រះអង្គ អ្នកណាចង់បាន ត្រូវទទួលទ្រង់
ទុកជាម្ចាស់ជីវិតផង នោះនឹងបានសង្គ្រោះពិត ។
៣- ក្តីសង្ឃឹមและអំណរមានក្នុងព្រះយេស៊ូវ ឱណាបងប្អូនអើយ
ក្តីសង្ឃឹមและអំណរមានក្នុងព្រះយេស៊ូវ សេចក្តីស្រឡាញ់ពិត
ក៏នៅក្នុងព្រះអង្គ អ្នកណាចង់បាន ត្រូវទទួលទ្រង់
ទុកជាម្ចាស់ជីវិតផង នោះនឹងបានគ្រប់ទាំងអស់ ។
៤- រីភាពដ៏បរិសុទ្ធមានក្នុងព្រះយេស៊ូវ ឱណាបងប្អូនអើយ
រីភាពដ៏បរិសុទ្ធមានក្នុងព្រះយេស៊ូវ ទាំងអំណាចចេស្តា
ក៏របស់ព្រះអង្គ អ្នកណាចង់បាន ត្រូវទទួលទ្រង់
ទុកជាម្ចាស់ជីវិតផង នឹងបានជាកូនព្រះពិត ។

121. សេចក្ដីសុខុមគង់មានដល់អ្នកចូលចិត្ត
១- សេចក្តីសុខុមគង់មានដល់អ្នកចូលចិត្ត ព្យាយាមប្រព្រឹត្តដោយចិត្តជ្រះថ្លា
តាមបទបញ្ញត្តិរបស់ព្រះយេហូវ៉ា ដើរតាមមាគ៌ានៃព្រះជាម្ចាស់ ។
២- បានក្តីចម្រើនកើនកបសមដូចប្រាថ្នា បីដូចព្រឹក្សាផល្លាដេរដាស
នៅក្បែរផ្លូវទឹកមែកស្លឹកខៀវស្រស់លាស់ក្រាស ចម្រើនដល់ម្ចាស់ឥតខ្វះភោគផល
៣- មាគ៌ាទុរជនទុរន់ពេកពន់ប្រមាណ ចិត្តឥតស្រាកស្រាន្តនាំប្រាណអំពល់
ដូច្នេះទុរជនត្រូវរងទុក្ខកង្វល់ មិនដែលបានយល់ក្តីសុខក្សេមក្សាន្ត ។
៤- តែបើទុរជនព្រមលះបាបធ្ងន់ចោលចេញ ប្រែចិត្តថ្មីវិញគង់រួចបាបបាន
ព្រះអង្គអត់ទោសប្រោសចិត្តឲ្យបានស្រាកស្រាន្ត ក្តីសុខុមមានដល់អ្នកចូលចិត្ត ។

122. កុំអាងមិត្តអើយ
១- កុំអាងទ្រព្យធនមិត្តអើយ ជួយខ្លួនឲ្យរួចមិនបាន (ទ្រព្យជួយមិនបាន)
កុំអាងទ្រព្យធនមិត្តអើយ ជួយខ្លួនឲ្យរួចមិនបាន
គ្រាន់តែជាយាន ជួយបាននៅត្រឹមនាលោកិយ (ស្ទួន)
២- កុំអាងចំណេះមិត្តអើយ ទោះប៊ុនយ៉ាងដូចម្តេចក្តី (ប៉ិនដូចម្តេចក្តី)
កុំអាងចំណេះមិត្តអើយ ទោះប៊ុនយ៉ាងដូចម្តេចក្តី
តម្រិះលោកិយ បានប្រយោជន៍អ្វីដល់ព្រលឹង (ស្ទួន)
៣- កុំអាងយសសក្តិមិត្តអើយ បានថ្កើងត្រឹមលោកិយហ្នឹង (បានថ្កើងត្រឹមហ្នឹង)
កុំអាងយសសក្តិមិត្តអើយ បានថ្កើងត្រឹមលោកិយហ្នឹង
អួតអាងស្រវឹង អំណាចឥតដឹងខ្លួនវិនាស (ស្ទួន)
៤- កុំអាងបុណ្យព្រេងមិត្តអើយ កុសលជួយអ្នកមិនឈ្នះ (បុណ្យជួយមិនឈ្នះ)
កុំអាងបុណ្យព្រេងមិត្តអើយ កុសលជួយអ្នកមិនឈ្នះ
បាបអ្នកធ្ងន់ណាស់ បុណ្យកុសលជួយមិនបានឡើយ (ស្ទួន)
៥- ត្រូវពឹងព្រះគ្រីស្ទមិត្តអើយ កុំនៅធ្វើឫកកន្តើយ (កុំនៅកន្តើយ)
ត្រូវពឹងព្រះគ្រីស្ទមិត្តអើយ កុំនៅធ្វើឫកកន្តើយ
មានតែទ្រង់ហើយ នាំអ្នកដល់ត្រើយនៃជីវិត (ស្ទួន)
៦- ទ្រង់ជួយសង្គ្រោះមិត្តអើយ ឃើញទ្រង់ចូលឲ្យបានជិត (ចូលឲ្យបានជិត)
ទ្រង់ជួយសង្គ្រោះមិត្តអើយ ឃើញទ្រង់ចូលឲ្យបានជិត
ថ្វាយខ្លួនជីវិត ឲ្យទ្រង់សំអាតបានសៅហ្មង (ស្ទួន)

123. តើអ្នកណាអាចជួយខ្ញុំបាន
១- តើអ្នកណាអាចជួយខ្ញុំបាន? មានតែព្រះយេស៊ូវមួយទេ
ពឹងណាទៀតក៏មិនបានដែរ * គឺទ្រង់ហើយជាអង្គសង្គ្រោះ (ស្ទួន)
២- ពេលមានទុក្ខខ្ញុំស្រែករកទ្រង់ ប្រោសខ្ញុំផងឲ្យបាននៅរស់ (ស្ទួន)
ព្រះហឫទ័យក៏ទន់សន្តោស * ដោយស្រឡាញ់ឥតមានរើសមុខ (ស្ទួន)
៣- ខ្ញុំពឹងបានតែព្រះអង្គទេ ទ្រង់លោះខ្ញុំហើយផ្តល់ក្តីសុខ (ស្ទួន)
នាំខ្ញុំដើរត្រង់ឆ្ពោះទៅមុខ * ដរាបដល់ឋានព្រះបិតា (ស្ទួន)
*សញ្ញាឃ្លាច្រៀងស្ទួន

124. ខ្ញុំបានរស់ហើយ
១- ខ្ញុំបានរស់ហើយ (ស្ទួន) ខ្ញុំរស់ឡើងហើយ មិនស្លាប់ទៀតសោះ
គឺព្រះលោះខ្ញុំ ទ្រង់លោះដោយស្មោះ ខ្ញុំមិនគួរសោះ តែទ្រង់មេត្តា ។
ចិត្តខ្ញុំស្រែកច្រៀង ថ្លែងពីព្រះគុណ ទ្រង់លោះបាបធ្ងន់ឲ្យខ្ញុំរួចស្លាប់
ខ្ញុំបានរស់ពិត ទ្រង់ប្រោសខ្ញុំឆាប់ ឲ្យខ្ញុំមានច្បាប់ចូលឋានបិតា ។
២- ខ្ញុំបានរស់ហើយ (ស្ទួន) ខ្ញុំគ្មានអ្វីឡើយ តបគុណទ្រង់ទេ
គុណព្រះនោះធ្ងន់ មិនអាចផ្ទឹមផ្ទេរ ខ្ញុំបានត្រឹមតែថ្វាយចិត្តខ្ទេចខ្ទាំ ។
ចិត្តខ្ញុំស្រែកច្រៀងខ្ញុំច្រៀងត្រេកអរ ខ្ញុំមានអំណរ អរគុណទ្រង់ក្រៃ
គុណព្រះលោះខ្ញុំអង្គទ្រង់ជាថ្លៃ គុណនោះធ្ងន់ក្រៃគ្មានអ្វីសងបាន ។
៣- ខ្ញុំបានរស់ហើយ (ស្ទួន) ខ្ញុំដឹងច្បាស់ហើយ ថាខ្ញុំនៅរស់
ថ្វីដ្បិតរូបសាច់ ខ្ញុំត្រូវរងគ្រោះ ស្លាប់បាត់សូន្យឈ្មោះ ជាធូលីដី ។
ចិត្តខ្ញុំស្រែកច្រៀង ខ្ញុំច្រៀងសរសើរ គ្មាននាមណាស្មើនឹងនាមព្រះគ្រីស្ទ
ដែលបានសង្គ្រោះ ដោះលោកិយនេះផុតខ្មាំងជាន់ជិះ ទាញនាំឲ្យស្លាប់ ។
៤- ខ្ញុំបានរស់ហើយ (ស្ទួន) ខ្ញុំមិនស្លាប់ឡើយ នៅរស់សព្វថ្ងៃ
វិញ្ញាណខ្ញុំរស់ ចិត្តខ្ញុំលែងភ័យ ដ្បិតអម្ចាស់ថ្លៃ ទ្រង់រស់ក្នុងខ្ញុំ ។
ចិត្តខ្ញុំស្រែកច្រៀង ពីគុណករុណា ច្រៀងប្រាប់លោកាឲ្យគេបានដឹង
មានព្រះប្រោសលោះ គេអាចទីពឹង ឲ្យដោះព្រលឹងគេរួចពីទុក្ខ ។

125. ចិត្តខ្ញុំសព្វថ្ងៃ
១- ចិត្តខ្ញុំសព្វថ្ងៃ ប្លែកអស្ចារ្យក្រៃ ចេះតែសប្បាយ (ស្ទួន)
ខ្ញុំលែងខ្វល់ខ្វាយ ដូចកាលពីគ្រាមុនទៀត (ស្ទួន)
២- ព្រះគ្រីស្ទប្រោសខ្ញុំ ដេញមេបាបធំ មិនឲ្យនៅបៀត (ស្ទួន)
ទ្រង់លាងសំអាត ជួយខ្ញុំឲ្យផ្លាស់សណ្ឋាន (ស្ទួន)
៣- តាំងពីខ្ញុំជឿ ខ្ញុំចេះតែភ្លឺ ដោយព្រះវិញ្ញាណ (ស្ទួន)
ព្រះអង្គប្រទាន ឲ្យខ្ញុំសុខសាន្តស្ងប់ក្នុងចិត្ត (ស្ទួន)
៤- ចិត្តខ្ញុំសព្វថ្ងៃ សែនអរសប្បាយ លែងខ្វល់គំនិត (ស្ទួន)
ខ្ញុំជឿព្រះពិត ទ្រង់លោះខ្ញុំឲ្យរួចពីស្លាប់ (ស្ទួន)

126. បើខ្ញុំស្គាល់ព្រះតាំងពីក្មេង
១- ខ្ញុំស្តាយណាស់ ដ្បិតដល់ខ្ញុំចាស់ ទើបស្គាល់ព្រះអង្គ
ខ្ញុំបានធ្វើបាបអស់ពេលយូរលង់ គឺក្តីល្ងិតល្ងង់បាំងខ្ញុំពីព្រះ
ពេលខ្ញុំស្គាល់ទ្រង់ ទើបភ្ញាក់ដឹងខ្លួន ស្តាយកាលពីមុន
ខ្ញុំធ្វើបាបច្រើនណាស់ ខំស្វែងរកសុខ តែមិនឃើញច្បាស់
ពេលនេះអម្ចាស់ បំភ្លឺឲ្យខ្ញុំឃើញជាក់ ។
២- ខ្ញុំស្តាយណាស់ នឹកឡើងសែនខ្មាស ដោយខ្ញុំធ្វើខុស
ខំយកអ្វីៗ ធ្វើព្រះជំនួស តែសង្ឃឹមខុសនាំចិត្តសៅហ្មង
ពេលខ្ញុំស្គាល់ទ្រង់ ខ្ញុំយំឈឺចិត្ត ខ្មាសបាបប្រព្រឹត្ត
ក្នុងពេលហួសកន្លង ស្តាយខុសគំនិត ស្តាយចិត្តដែលបង់
ស្តាយកាយសៅហ្មង ទៅលើសេចក្តីស្មោកគ្រោក ។
៣- ខ្ញុំស្តាយណាស់ បើខ្ញុំស្គាល់ព្រះ តាំងពីក្មេងមក
ម៉្លេះខ្ញុំបានស្តាប់ ក្នុងទីពឹងជ្រក ពេលខ្ញុំស្វែងរក ទ្រង់លូកព្រះហស្ត
បើខ្ញុំស្គាល់ព្រះ តាំងពីក្មេងមក នោះខ្ញុំបានដើរ
តាមព្រះអង្គយ៉ាងស្មោះ ខំបំរើទ្រង់ ក្នុងផ្លូវសង្គ្រោះ
នាំដំណឹងឆ្ពោះ បំភ្លឺដល់មនុស្សបាត់បង់ ។
127. ភក្ដីព្រះអង្គ
១- ភក្តីព្រះអង្គដ៏ឧត្តម បន្ទូលសក្តិសមផ្អែមពិរោះ
លោះបាបគ្រប់មនុស្សឲ្យបានរស់ រងគ្រោះសុគតលើឈើឆ្កាង ។
២- ស៊ូទ្រាំលំបាកគ្រប់ដង្ហើម ឧបស័គ្គសម្បើមមានគ្រប់យ៉ាង
ទ្រង់មិនដែលខ្វល់នឹងតតាំង នាំមនុស្សឲ្យស្អាងចិត្តមេត្រី ។
៣- អំពើទុច្ចរិតទ្រង់សន្តោស ព្រោះគេយល់ខុសគួរប្រណី
បើចូលស្ដាប់ជិតយល់សេចក្តី ផ្តើមជីវិតថ្មីដោយបន្ទូល ។
៤- មនុស្សឆ្មើងព្រហើនទ្រង់មិនខ្លាច ព្រោះមានអំណាចសាតាំងចូល
ព្រះទ័យសន្តោសប្រោសដោយយល់ បើទ្រង់មិនខ្វល់ត្រូវវិនាស ។
128. ចូរកុំខ្វល់ខ្វាយពីថ្ងៃស្អែកឡើយ
១- ចូរកុំខ្វល់ខ្វាយពីថ្ងៃស្អែកឡើយ ព្រះអង្គជ្រាបហើយនូវរឿងជីវិតអ្នក
ខ្វះម្ហូបចំណីព្រះអង្គទ្រង់ជ្រាបជាក់ គ្មានអ្វីស្លៀកពាក់ព្រះអង្គទតឃើញពិត ។
បន្ទរ- ចង់បានអ្វីៗ ព្រះមានទាំងអស់ ជឿដល់ទ្រង់ចុះនោះនឹងបានជីវិត
ត្រូវរកនគរនឹងសេចក្តីសុចរិត របស់ព្រះពិតឃើញសិនទើបទ្រង់ផ្តល់ឲ្យ ។
២- មើលអស់ទាំងសត្វបក្សីបក្សា វាគ្មានធ្វើការខ្វល់ខ្វាយសន្សំទុក
មិនព្រោះដកស្ទូងច្រូតកាត់ដាក់ជង្រុក តែព្រះទំនុកបំរុងគង់ជីវិត ។
៣- ចូរមើលផ្កាឈូកឬផ្កាតាមវាល ស្រស់ល្អត្រកាលលើសជាងក្សត្រតែងអង្គ
មិនត្បាញរវៃខ្វល់ខ្វាយដេរប៉ាក់ផង តែព្រះរៀបផ្គងតុបតែងល្អវិចិត្រ ។
៤- ព្រះស្រឡាញ់មនុស្សលើសអ្វីទាំងឡាយ ទ្រង់ហ៊ានចំណាយទាំងរាជបុត្រនៃទ្រង់
ឲ្យទុកជាថ្លៃលោះព្រលឹងមនុស្សបាត់បង់ ត្រូវឲ្យជឿទ្រង់លែងខ្វល់ខ្វាយគំនិត ។
129. គ្មានអ្វីអាថកំបាំងនឹងទ្រង់ឡើយ
១- គ្មានការអ្វីកំបាំង ដែលព្រះអង្គមិនជ្រាបសោះឡើយ ទ្រង់ស្គាល់ផ្លូវអស់ហើយ
មនុស្សអើយកុំលាក់នឹងទ្រង់ធ្វើអ្វី ទ្រង់ពិនិត្យស្គាល់ច្បាស់ ចិត្តគំនិតខ្ញុំពីចម្ងាយ ។
បន្ទរ- តើឲ្យខ្ញុំទៅ (តើឲ្យខ្ញុំទៅ) ឯណាឲ្យរួច (ឯណាឲ្យរួច) ពីព្រះភក្ត្រទ្រង់
(ពីព្រះភក្ត្រទ្រង់) ទោះខ្ញុំមានស្លាបហោះដល់ចុងសមុទ្រក៏មានព្រះអង្គ
ឬនៅឋានសួគ៌ផង ក៏ដូចនៅឋានឃុំព្រលឹង ព្រះហស្តទ្រង់នាំខ្ញុំ ។
២- ទ្រង់បានស្គាល់ខ្ញុំច្បាស់ តាំងពីមុនកំណើតលោកិយ ក៏បានកំណត់ថ្ងៃលើដី
ដើម្បីឲ្យខ្ញុំរស់នៅ ទ្រង់សួនប៉ាន់រូបខ្ញុំ ហើយបង្កើតចិត្តថ្លើមខ្ញុំផង ។
៣- ព្រលឹងនៃខ្ញុំបាន ដឹងច្បាស់ហើយអស្ចារ្យហួសល្បត់ ទោះផ្លូវច្រកដើររត់ដេកក្រោក
មានអត់ទ្រង់ដឹងគ្មានសល់ ពាក្យសំដីក្នុងមាត់ ទ្រង់ជ្រាបមុនពេលខ្ញុំនិយាយ ។
៤- ឱអ្នកមានបាបអើយ តើខំបាំងនេត្រទ្រង់ធ្វើអ្វី ការអ្នកធ្វើរាល់ថ្ងៃម្តេចឡើយ
អ្នកស្មានថាព្រះមិនដឹង ឆាប់លន់តួទោសទៅក្រែងសេចក្តីក្រោធទ្រង់ឆួលឡើង ។

130. ពេលនេះអ្នកមិនទាន់ខកជ្រុលទេ
១- សព្វថ្ងៃមានផ្លូវពីរ ណាបងប្អូនអើយ (អឺងអឺយ ស្ទួន)
ផ្លូវលោកិយហើយ និងផ្លូវមួយទៀតគឺផ្លូវព្រះ (អឺងអឺយ ។)
- សូមពិចារណា ជ្រើសរើសឲ្យបានច្បាស់ (អឺងអឺយ ស្ទួន)
យកតាមផ្លូវព្រះ ឬចង់ជម្នះយកលោកិយ (អឺងអឺយ ។)
២- ផ្លូវព្រះនាំយើង ឡើងទៅឋានសួស្តី (អឺងអឺយ ស្ទួន)
តាមឈើឆ្កាងនៃ ព្រះយេស៊ូវគ្រីស្ទរៀបចំទុក (អឺងអឺយ ។)
- ព្រះគ្រីស្ទជាផ្លូវ ជាស្ពានឆ្លងទៅមុខ (អឺងអឺយ ស្ទួន)
ឆ្ពោះទៅឋានសុខ អស់កល្បនៃព្រះវរបិតា (អឺងអឺយ ។)
៣- ផ្លូវលោកិយនាំយើង ទៅឋានវេទនា (អឺងអឺយ ស្ទួន)
មានមនុស្សច្រើនគ្នា កំពុងតែខំយាត្រាទៅ (អឺងអឺយ ។)
- មើលឃើញថាល្អ ឥតដឹងជារណ្តៅ (អឺងអឺយ ស្ទួន)
ដល់ចុងផុតផ្លូវ ស្រាប់តែធ្លាក់ទៅក្នុងបឹងភ្លើង (អឺងអឺយ ។)
៤- ពេលនេះអ្នកមិនទាន់ខកខ្លួន ជ្រុលជើង (អឺងអឺយ ស្ទួន)
សូមបែរឆាប់ឡើង យកផ្លូវព្រះគ្រីស្ទរួចគ្រោះថ្នាក់ (អឺងអឺយ ។)
- ផ្លូវទ្រង់ងាយដើរ ត្រង់រាបស្មើដល់ជាក់ (អឺងអឺយ ស្ទួន)
ទ្រង់ចាំជូនអ្នក កុំនៅស្ទើរស្ទាក់ក្រែងខកប្រាណ (អឺងអឺយ ។)

131. ព្រះដ៏មានគុណ
១- ព្រះអង្គសង្គ្រោះជារាជបុត្រ ទ្រង់លះចោលផុតឋានសួគ៌ល័យ
យកជាតិជាមនុស្សក្នុងលោកិយ ឲ្យជនប្រុសស្រីចូលដល់ទ្រង់ ។
២- ទ្រង់មានអំណាចគ្រប់ចេស្តា គ្មាននាមព្រះណាដូចទ្រង់ផង
បងប្អូនប្រុសស្រីកុំរារង់ អំណាចព្រះអង្គធំលើសគេ ។
៣- យើងត្រូវទទួលទ្រង់មកតាំង ដាក់លើបល្ល័ង្កចិត្តកុំរេ
គ្មាននាមសង្គ្រោះណាទៀតទេ មានតែនាមព្រះយេស៊ូវហោង ។
៤- អរគុណព្រះអង្គទ្រង់សប្បុរស ប្តូរព្រះជន្មលោះបាបមនុស្សផង
ទាំងអ្នកទាំងខ្ញុំរួចតែម្តង លោហិតទ្រង់សងហើយលុបលាង ។
៥- មើលកាលដែលទ្រង់ទ្រាំសុគត សុភាពអត់ធ្មត់លើឈើឆ្កាង
ឈាមហូរស្រោចស្រពសព្វសព៌ាង្គ ទុកជាភស្តុតាងឲ្យសង្ឃឹម ។
៦- កូនអរគុណណាស់ណាម្ចាស់ថ្លៃ គុណទ្រង់ធ្ងន់ក្រៃឥតអ្វីផ្ទឹម
ពីថ្ងៃនេះទៅកូនសង្ឃឹម ជឿពិតឥតត្រឹមដកចិត្តឡើយ ។

132. ព្រះយេស៊ូវឈ្នះលើក្ដីស្លាប់
១- ព្រះអង្គសង្គ្រោះជារាជបុត្រ(ជាព្រះរាជបុត្រ) ទ្រង់លះចោលផុតឋានសួគ៌ល័យ
យកជាតិជាមនុស្សក្នុងលោកិយ ឲ្យជនប្រុសស្រីចូលដល់ទ្រង់ ។
បន្ទរ- ហាលេ ហាលេលូយ៉ា ហាលេ ហាលេលូយ៉ា ។
២- ទ្រង់មានអំណាចគ្រប់ចេស្តា(គ្រប់ចេស្ដា) គ្មាននាមព្រះណាដូចទ្រង់ផង
បងប្អូនប្រុសស្រីកុំរារង់ អំណាចព្រះអង្គធំលើសគេ ។
៣- យើងត្រូវទទួលទ្រង់មកតាំង(ទទួលមកតាំង) ដាក់លើបល្ល័ង្កចិត្តកុំរេ
គ្មាននាមសង្គ្រោះណាទៀតទេ មានតែនាមព្រះយេស៊ូវហោង ។
៤- អរគុណព្រះអង្គទ្រង់សប្បុរស(ទ្រង់សប្បុរស) ប្តូរព្រះជន្មលោះបាបមនុស្សផង
ទាំងអ្នកទាំងខ្ញុំរួចតែម្តង លោហិតទ្រង់សងហើយលុបលាង ។
៥- មើលកាលដែលទ្រង់ទ្រាំសុគត(ទ្រង់ទ្រាំសុគត) សុភាពអត់ធ្មត់លើឈើឆ្កាង
ឈាមហូរស្រោចស្រពសព្វសព៌ាង្គ ទុកជាភ័ស្តុតាងឲ្យសង្ឃឹម ។
៦- កូនអរគុណណាស់ណាម្ចាស់ថ្លៃ(ណាអម្ចាស់ថ្លៃ) គុណទ្រង់ធ្ងន់ក្រៃឥតអ្វីផ្ទឹម
ពីថ្ងៃនេះទៅកូនសង្ឃឹម ជឿពិតឥតត្រឹមដកចិត្តឡើយ ។

133. មិត្តអើយចូរមក
១- មិត្តសម្លាញ់ខ្ញុំអើយ ឆាប់មកទទួលព្រះអង្គ ជឿដល់ទ្រង់
នោះព្រះអង្គជួយសង្គ្រោះឲ្យរួចបាប បានជីវិតថ្មី រួចពីសេចក្តីស្លាប់
ព្រះអង្គចាំយូរណាស់ ចូរប្រញាប់ ទាន់ទ្វារឋានសួគ៌ចំហ ។
២- មិត្តសម្លាញ់ខ្ញុំអើយ តើនៅបង្អង់ធ្វើអ្វី លះលោកិយ
ឈប់អាល័យហើយមកឯព្រះស្មោះសរ ទ្រង់ផ្តល់ទ្រព្យថ្មី គឺសេចក្តីអំណរ
ជាទ្រព្យដ៏ពិសិដ្ឋ នៅឋានសួគ៌ មិនដែលបាត់បង់ទៅឡើយ ។
៣- មិត្តសម្លាញ់ខ្ញុំអើយ ចូរមកឥឡូវនេះចុះ ព្រះគ្រីស្ទលោះ
ចូរមកចុះដ្បិតត្រូវចំទាន់ពេលហើយ តែឋានសួគ៌បិទ
លែងបើកឲ្យទៀតឡើយ អ្នកត្រូវតែប្រញាប់ កុំកន្តើយ
មើលព្រះអង្គរង់ចាំអ្នក ។

134. ចូររៀបផ្លូវថ្វាយព្រះអម្ចាស់
១- ចូររៀបចំ ចូររៀបចំ ផ្លូវឲ្យបានសមរម្យ ទុកទទួលព្រះ
ពង្រាបដីឲ្យស្មើស្អាតស្រឡះ ធ្វើថ្នល់ល្អល្អះ ថ្វាយព្រះអម្ចាស់យើង
អស់ទាំងច្រកជ្រលងភ្នំ បំពេញខ្ពស់ល្មម បានជាផ្លូវឡើង
ដីត្រលុកមុខយើង លុបឲ្យស្មើឡើង រៀបផ្លូវថ្វាយព្រះ ។
២- ចូររៀបចំ ចូររៀបចំ ផ្លូវឲ្យបានសមរម្យ ទុកទទួលព្រះ
ពង្រាបភ្នំឲ្យស្មើស្អាតស្រឡះ ធ្វើថ្នល់ល្អល្អះ ថ្វាយព្រះអម្ចាស់យើង
អស់ទាំងភ្នំតូចភ្នំធំ បន្ទាបឲ្យល្មម សមជាផ្លូវឡើង
ដីណាខ្ពស់មុខយើង ឈូសឲ្យស្មើឡើង រៀបផ្លូវថ្វាយព្រះ ។
៣- ចូររៀបចំ ចូររៀបចំ ចិត្តឲ្យល្អស្អាតស្អំ ចាំទទួលព្រះ
ចូរលះចិត្តសាហាវចោលស្រឡះ ហើយទទួលព្រះ ដោយដួងចិត្តសុភាព
ឈូសរំលើងចិត្តអំនួត ដែលធ្លាប់អាងអួត ឲ្យបានរាបទាប
អស់ទាំងរណ្តៅបាប ត្រូវលប់ឲ្យរាប រៀបផ្លូវថ្វាយព្រះ ។
៤- ចូរប្រែចិត្ត ចូរប្រែចិត្ត ឋានសួគ៌តាំងនៅជិត ក្បែរអ្នកពិតណាស់
ចូរលះចោលបាបផ្លូវប្រព្រឹត្តចាស់ វិលមករកព្រះ ដោយដួងចិត្តត្រង់ស្មោះ
អង្វរហើយលន់តួបាប ដោយចិត្តទន់ទាប ចំពោះព្រះចុះ
ជឿព្រះអង្គសង្គ្រោះ នោះទើបបានរស់ ក្នុងនគរព្រះ ។

135. ត្រូវកើតជាថ្មី
១- ដើម្បីចូលក្នុងអាណាចក្រព្រះ(ស្ទួន) អ្នកត្រូវស្គាល់ច្បាស់នូវកិច្ចប្រពៃ (ស្ទួន)
គឺកើតជាថ្មីដោយព្រះវិញ្ញាណ ត្រូវក្លាយជាគ្រីស្ទានដែលមានចិត្តថ្មី ។
២- អ្នកមិនអាចអាងលើធម្មវិន័យ(ស្ទួន) លើបុណ្យបារមីដែលអ្នកខំសាង (ស្ទួន)
ត្រូវតែពឹងអាងលើព្រះយេស៊ូវ ជាព្រះដែលមកប្ដូរសង្គ្រោះមនុស្សយើង ។
៣- កុំអាងថាខ្លួនធ្វើបានល្អឡើង(ស្ទួន) អាងពូជខ្លួនថ្កើងមានទ្រព្យវិជ្ជា (ស្ទួន)
ត្រូវអាងចេស្តាព្រះយេស៊ូវគ្រីស្ទ ដែលជាបុត្រាព្រះចុះពីឋានសួគ៌ ។
៤- ជឿព្រះយេស៊ូទើបបានគាប់គួរ(ស្ទួន) ច្រកចូលឋានសួគ៌គឺការប្រែចិត្ត (ស្ទួន)
កើតជាថ្មីពិតដោយព្រះវិញ្ញាណ ចង់ចូលសួគ៌ឋានត្រូវកើតជាថ្មី ។

136. ព្រះយេស៊ូវគ្រីស្ទជាផ្លូវ
១- ព្រះយេស៊ូវគ្រីស្ទជាអង្គសង្គ្រោះ ជាព្រះដ៏រស់គង់នៅសព្វថ្ងៃ
ទ្រង់បានសុគតតែរស់វិញហើយ បើកផ្លូវដល់ត្រើយឋាននៃជីវិត ។
២- ទ្រង់គង់ខាងស្តាំនៃព្រះចេស្តា អង្វរបិតាជួសយើងជាពិត
ក្នុងនាមបុត្រាស្ងួនភ្ងាស្កប់ចិត្ត ឲ្យលោះជីវិតរួចទោសបាត់បង់ ។
បន្ទរ- ព្រះអង្គជាផ្លូវ ជាសេចក្តីពិត ហើយជាជីវិតអស់កល្បយូរលង់
រៀបផ្លូវសង្គ្រោះ តាំងស្ពានឲ្យឆ្លង ដើរឆ្ពោះតម្រង់ឋានព្រះបិតា ។
៣- ព្រះអង្គសន្យាពាក្យពេចន៍ប្រាកដ ដល់ពេលកំណត់យកយើងរាល់គ្នា
ទ្រង់នឹងយាងមកឥតមានពន្យា ស្រង់យើងរាល់គ្នាទៅឯព្រះវិញ ។

137. បន្ទាល់នៃព្រះ
១- ទ្រង់ថ្លែងប្រាប់ពីរាជបុត្រា ដល់យើងរាល់គ្នា ទុកជាទីបន្ទាល់
អ្នកណាទទួលហើយមានចិត្តជឿឥតងឿងឆ្ងល់ នោះមានបន្ទាល់នៅក្នុងខ្លួនពិត ។ (ស្ទួន)
២- បន្ទាល់សិស្សទ្រង់យើងទទួលបាន តាមលោកយ៉ូហានយ៉ាងច្បាស់អស់ពីចិត្ត (ស្ទួន)
តែបន្ទាល់ព្រះយើងរិតតែច្បាស់ក្នុងគំនិត ព្រះគ្រីស្ទមកពិតដោយទឹកនិងឈាម ។
៣- មានសាក្សីដល់ទៅបីអង្គ ថ្លែងយ៉ាងស្មោះត្រង់ ឲ្យយើងបានជឿតាម (ស្ទួន)
គឺព្រះបិតា ព្រះបន្ទូលនិងព្រះវិញ្ញាណ នៅលើសួគ៌ឋាន ជាព្រះត្រីឯក ។
៤- បន្ទាល់ទ្រង់ថាទ្រង់ប្រទាន ជីវិតអស់កល្ប ឲ្យយើងមានចំណែក (ស្ទួន)
ហើយជីវិតនោះនៅក្នុងព្រះរាជបុត្រាឯក ចង់បានចំណែកជឿព្រះយេស៊ូវ ។
៥- អ្នកណាមានព្រះរាជបុត្រា គឺយេស៊ូវគ្រីស្ទ មានជីវិតយឺនយូរ (ស្ទួន)
ឋិតនៅអស់កល្បលើឋានបរមសុខឥតផ្លាស់ប្តូរ គ្មានព្រះយេស៊ូវគ្មានជីវិតឡើយ ។
138. ខ្ញុំគ្មានអ្នកណាក្រៅពីព្រះអង្គ
១- ខ្ញុំបានសង្គ្រោះដោយសារព្រះអង្គ គ្មានព្រះណាហោងជួយបានសោះឡើយ
មានតែព្រះអង្គមួយហើយ (ស្ទួន) គ្មានព្រះណាឡើយ
ជួយដោះទុក្ខស្បើយទៅបាន គឺអំណោយទានមកពីឋានសួគ៌
ខ្ញុំរស់សព្វថ្ងៃមានព្រះអង្គហើយជាម្ចាស់ជីវិត (ស្ទួន)
២- ខ្ញុំបានផ្លាស់ប្រែកើតចិត្តរីករាយ សែនអរសប្បាយព្រោះស្គាល់ព្រះពិត
ស្គាល់ទ្រង់ជាម្ចាស់ជីវិត (ស្ទួន) មានជំនឿពិត
ថាទ្រង់គង់ជិតរាល់ថ្ងៃ ស្រឡាញ់ខ្ញុំក្រៃស្និទ្ធស្នាលជាមិត្ត
នៅលើផែនដីមានព្រះអង្គហើយជាម្ចាស់ឧត្តម (ស្ទួន)
៣- ខ្ញុំមានសង្ឃឹមថាដល់ថ្ងៃនោះ ព្រះយេស៊ូវប្រោសបំផ្លាស់រូបខ្ញុំ
ឲ្យបានជារូបឧត្តម (ស្ទួន) គឺព្រះប្រោសខ្ញុំ
រស់វិញឧត្តមរុងរឿង ហើយតាំងខ្ញុំឡើងនៅឋានដ៏ខ្ពស់
នៅឋានសួគ៌ាខ្ញុំគ្មានអ្នកណាក្រៅពីព្រះអង្គ (ស្ទួន)
139. ព្រះហឬទ័យស្មោះត្រង់
១- បងប្អូនអើយចូរចាំជាក់ថា ព្រះវរបិតាទ្រង់មានព្រះហឬទ័យស្មោះត្រង់
ទ្រង់ហៅយើងមក ដោយបានសន្យាឲ្យធ្វើជាកូនព្រះអង្គ គឺទ្រង់ស្មោះត្រង់
មិនដែលបោះបង់ កូនណាមួយចោលសោះឡើយ
ចូរទុកចិត្តទ្រង់ចុះ ព្រោះទ្រង់បានសន្យាហើយ ។
២- ទ្រង់ស្មោះត្រង់ជួយយើងរាល់ថ្ងៃ នៅនាលោកិយកើតមានសេចក្តីល្បួងមិនស្បើយ
ជាប់មានទុក្ខព្រួយបៀតបៀនខ្វះខាត ទ្រង់មិនធ្វើកន្តើយ តែងប្រោសឲ្យល្ហើយ
មិនដែលខានឡើយ រាល់ពេលណា ផ្ទេរលើទ្រង់
ចូរទុកចិត្តទ្រង់ចុះ ទ្រង់មានព្រះទ័យស្មោះត្រង់ ។
៣- ទ្រង់សន្យាតាំងអ្នកសុចរិត ដោយជំនឿពិតលើព្រះរាជបុត្រាព្រះអង្គ
នឹងយាងមកទៀតតាមពេលកំណត់ ដោយសារយល់ដល់កូនទ្រង់ បំផ្លាស់រូបអង្គ
អ្នកស្មោះតាមទ្រង់ ជារូបកាយដ៏ឧត្តម
ចូរយើងជឿទ្រង់ចុះ កុំមានចិត្តថប់បារម្ភ ។

140. តើមិនអស្ចារ្យទេឬអី?
១- តើមិនអស្ចារ្យទេឬអី ដែលខ្ញុំជាមនុស្សអប្រិយ ព្រះគ្រីស្ទបានឆ្នៃ
កែខ្ញុំឲ្យផ្លាស់សណ្ឋាន គ្មានបុណ្យកុសល អ្វីជួយខ្ញុំកើត
ទោះបានលះបង់ ទាំងខ្លួនទាំងទ្រព្យធនធាន ដូរយកត្រឹមចិត្ត
ស្ងប់សុខ សាន្តតែមិនដែលស្រាន្ត ព្រះគ្រីស្ទ ទ្រង់បានជួយខ្ញុំរួច
ដោយឥតគិតថ្លៃ ព្រះគ្រីស្ទទ្រង់បានជួយខ្ញុំ រួចដោយឥតគិតថ្លៃ ។
២- ខ្ញុំនេះជាមនុស្សខូចបង់អស់ ក្នុងចិត្តបានស្វិតក្រៀមឡោះ
មានតែទុក្ខសោកសង្រេងនៅក្នុងលោកិយ រកបានទ្រព្យធន
យសបុណ្យខ្ពង់ខ្ពស់ទៅជាបន្ទុក មិនមែនជាស្រីសួស្តី ដ្បិត
មិនដែលស្កប់ស្កល់នឹងអ្វី តែព្រះប្រណី សម្តែងបារមីបើកភ្នែកខ្ញុំ
ឲ្យឃើញព្រះគ្រីស្ទ សម្តែងបារមីបើកភ្នែកខ្ញុំឲ្យឃើញព្រះគ្រីស្ទ ។
៣- តើមិនអស្ចារ្យទេឬអី ដែលព្រះដ៏មានសិរី ស្រឡាញ់ដល់មនុស្ស
ដូចជាយ៉ាងរូបខ្ញុំនេះ ទ្រង់បានបង្កើតចិត្តខ្ញុំជាថ្មី ចិត្តចាស់អប្រិយ
បារមីព្រះដុតបញ្ឆេះ នៅក្នុងចិត្តខ្ញុំមានព្រះគ្រីស្ទ ពេលលាលោកនេះ
ខ្ញុំទៅឯព្រះនៅឋានសួគ៌ក្នុងដំណាក់ទ្រង់ ខ្ញុំទៅឯព្រះនៅឋានសួគ៌
ក្នុងដំណាក់ទ្រង់ ។

141. ទ្រង់ស្រឡាញ់មនុស្សលោក
១- ព្រះយេស៊ូវស្រឡាញ់មនុស្សលោក ទ្រង់យាងមកប្រោសលោះឲ្យជា
អ្នកមានបាបឈឺចាស់ជរា បានផ្តន្ទាឲ្យត្រូវវិនាស ។
២- ទ្រង់ស្រឡាញ់មករងទុក្ខទោស ហើយសង្គ្រោះឲ្យរួចស្រឡះ
ទុកបម្រុងផ្តល់មរតកព្រះ ទើបអម្ចាស់គ្របបាំងទោសពៃរ៍ ។

142. សង្ឃឹមដល់ព្រះអង្គចុះ
១- ឱ! អ្នកដែលឃ្លានអើយ សង្ឃឹមដល់ព្រះអង្គចុះ
ឱ! អ្នកដែលស្រេកអើយ សង្ឃឹមដល់ព្រះអង្គចុះ
ទ្រង់ស្គាល់សេចក្តីត្រូវការអ្នកទាំងអស់ ទ្រង់ផ្តល់អាហារហើយចម្លែតអ្នក (ស្ទួន)
២- ឱ! អ្នកជាប់ទោសអើយ សង្ឃឹមដល់ព្រះអង្គចុះ
ឱ! អ្នករងគ្រោះអើយ សង្ឃឹមដល់ព្រះអង្គចុះ
ទោះត្រូវសង្កត់សង្កិនមូលបង្អូស ទ្រង់ស្រាយចំណងហើយកាន់ក្តីអ្នក (ស្ទួន)
៣- ឱ! អ្នកភ្លាត់ដួលអើយ សង្ឃឹមដល់ព្រះអង្គចុះ
ឱ! ពួកអ្នកខ្វាក់អើយ សង្ឃឹមដល់ព្រះអង្គចុះ
ទ្រង់ស្គាល់ថាអ្នកងងឹតឥតដឹងសោះ ទ្រង់លើកអ្នកឡើងហើយបំភ្លឺភ្នែក (ស្ទួន)
៤- ឱ! ក្មេងកំព្រាអើយ សង្ឃឹមដល់ព្រះអង្គចុះ
ឱ! ស្រីមេម៉ាយអើយ សង្ឃឹមដល់ព្រះអង្គចុះ
ព្រះទ្រង់មិនបោះបង់ចោលពួកអ្នកសោះ ទ្រង់ថែរក្សាហើយទ្រទ្រង់អ្នក (ស្ទួន)

143. ព្រះយេស៊ូវគ្រីស្ទ
១- ព្រះយេស៊ូវគ្រីស្ទ ជាអង្គសង្គ្រោះ ជាព្រះដ៏រស់ គង់នៅសព្វថ្ងៃ
យើងទាំងអស់គ្នា កុំបីសង្ស័យ ក្រែងលោយើងក្ស័យ ជីវិតបាត់បង់
ឃើញព្រះអង្គហើយ ទទួលជឿទ្រង់ ពីព្រោះព្រះអង្គ ធំរកផ្ទឹមគ្មាន ។
២- ឱ! បងប្អូនអើយ ទាំងយាយទាំងតា ទាំងមីងទាំងមា កុំបីអាក់ខាន
ជីវិតយើងនេះ រស់នៅចំណាន ដោយព្រោះយើងបានជឿព្រះគ្រីស្ទរស់
ជំនឿយើងនេះជឿឥតមានខុស ក៏ឥតមានទាស់ ត្រង់ណាមួយទេ ។
៣- យើងបានទទួល ព្រះយេស៊ូវហើយ ឱ!បងប្អូនអើយ កុំបីខ្មាសគេ
លាក់មុខបិទមាត់ តើសិស្សទ្រង់ដែរ អឹមអៀនខ្មាសគេបានប្រយោជន៍អ្វី
គឺព្រះអង្គហើយជាម្ចាស់ផែនដី ម្ចាស់សព្វលើអ្វី ទោះតូចសោចសល់ ។
៤- ដូច្នេះយើងនេះ កុំបីអែអង់ អាណិតអ្នកផង ដែលមិនទាន់ស្គាល់
យើងខំសង្វាត ធ្វើទីបន្ទាល់ ប្រាប់គេឲ្យស្គាល់ ជឿព្រះគ្រីស្ទរស់
បែរចេញពីបាប ឲ្យទ្រង់សង្គ្រោះ គេនឹងបានរស់ យើងបានព្រះពរ ។

144. ទ្រង់ទៅរៀបចំកន្លែងឲ្យយើង
១- ទ្រង់ថាយាងទៅ នឹងរៀបកន្លែងឲ្យយើងរាល់គ្នា
រួចយាងមកវិញ នាំយើងឡើងទៅ (ស្ទួន)
បន្ទរ- យើងនឹងបាននៅ ជាមួយព្រះអង្គរៀងរាបដរាប
ឱពួកយើងអើយចូរមានសង្ឃឹម ចូរជឿទ្រង់ចុះកុំថប់បារម្ភ
២- នៅក្នុងដំណាក់ ព្រះវរបិតាមានកន្លែងច្រើន
ទ្រង់រៀបចំហើយ នាំយើងឡើងទៅ (ស្ទួន)
៣- ទ្រង់សំអាតយើង ដោយព្រះលោហិតញែកចេញពីបាប
រួចតាំងយើងផង រាប់ជាសុចរិត (ស្ទួន)
៤- ទ្រង់រៀបផ្លូវហើយ ឱពួកយើងអើយត្រូវដើរទៅមុខ
ទ្រង់នឹងនាំយើង ទៅឋានបិតា (ស្ទួន)
៥- ចូរយើងខំប្រឹង ជួយផ្សាយដំណឹងប្រាប់ដល់គេផង
ថាទ្រង់មកវិញ នាំយើងឡើងទៅ (ស្ទួន)

145. នៅថ្ងៃមួយ
១- ថ្ងៃមួយ ខ្ញុំនឹងឃើញព្រះយេស៊ូវច្បាស់ ឃើញព្រះជាអម្ចាស់ទល់មុខនឹងមុខ
ថ្ងៃមួយ ខ្ញុំនៅជិតព្រះអង្គយ៉ាងសុខ នៅឋានទ្រង់រៀបទុកបម្រុងឲ្យខ្ញុំ ។
បន្ទរ- សព្វថ្ងៃនេះឃើញទ្រង់មិនច្បាស់ ក្តីងងឹតបាំងយ៉ាងក្រាស់
មើលឃើញទ្រង់ក្នុងភាពព្រាងៗ ឃើញទ្រង់ដែរតែក្នុងស្រម័យ
បើដល់ថ្ងៃឃើញច្បាស់ជាង ដោយឃើញទ្រង់ទល់មុខនឹងមុខ ។
២- ថ្ងៃមួយ ទ្រង់យាងមកនាំខ្ញុំឡើងទៅ ឯឋានជាលំនៅអស់កល្បរៀងរាប
ថ្ងៃមួយខ្ញុំលែងព្រួយក្រែងខ្ញុំធ្វើបាប ព្រាត់ទ្រង់ហើយឱនអ័ព្វខានឃើញព្រះភក្ត្រ ។
៣- ថ្ងៃមួយ ទ្រង់នឹងថែមព្រះគុណអស្ចារ្យ ថែមឲ្យលុះដល់គ្រាជួបទ្រង់ជាក់ច្បាស់
ថ្ងៃនោះទ្រង់ប្រោសខ្ញុំរូបកាយប្រែផ្លាស់ មានភ្នែកអាចឃើញច្បាស់ព្រះភក្ត្រព្រះអង្គ ។

146. តើអ្នកណាដឹងពេល?
១- គ្មានអ្នកណាដឹងពេលទេ ទោះទាំងពួកមហាទេវតា
ថាព្រះគ្រីស្ទមកពេលណា តែព្រះវរបិតាជ្រាប ។
ពេលព្រះគ្រីស្ទយាងមកវិញ ស្រាប់តែលេចលើពពក
ពួកបរិសុទ្ធហែហមមក មានសិរីល្អអស្ចារ្យ ។
បន្ទរ- ត្រូវតែចាំយាម ត្រូវតែចាំយាម ហើយអធិស្ឋានសូមទ្រង់ឆាប់យាងមក
គ្មានអ្នកណាដឹងពេលទេ នៅពេលណាគ្មាននឹកភ្នក
ថ្ងៃទ្រង់ដល់នឹងត្រូវមក ប្រៀបបាននឹងផ្លេកបន្ទោរ ។
២- ពេលព្រះគ្រីស្ទទ្រង់លេចមក ពួករើសតាំងអរសប្បាយ
ថ្ងៃប្រោសលោះមកដល់ហើយ ក្តីសង្ឃឹមដូចប្រាថ្នា ។
គ្រប់ពូជមនុស្សបានឃើញទ្រង់ លុតជង្គង់គក់ឱរា
ខ្មាសអស់ទាំងពួកទេវតា ទូញស្តាយការមិនព្រមជឿ ។
៣- ត្រូវចាំយាមកុំឲ្យភ្លាត់ ដោយមានចិត្តជឿយ៉ាងជាប់
កុំចាញ់មេល្បែងបន្លប់ ឲ្យពួកឡកឡឺយបង្វែង ។
ចូរប្រុងប្រៀបចាំថ្ងៃទ្រង់ ពេលមកដល់នោះជាក់ស្តែង
បើភ្លាំងភ្លាត់ត្រូវបង្វែង ពេលទ្រង់មកជាប់មានទោស ។

147. ព្រះគ្រីស្ទមកទៀត
១- ព្រះគ្រីស្ទយាងមកទៀត បងប្អូនអើយ ចូរជឿទ្រង់ចុះ (ស្ទួន)
ទ្រង់មកមិនមែនសង្គ្រោះ តែទ្រង់ធ្វើទោសដល់អ្នកមិនជឿ ។
២- ចូរប្រែចិត្តឥឡូវ បងប្អូនអើយ កាលបើបានឮ (ស្ទួន)
បើអ្នករឹងមិនព្រមជឿ អ្នកឈ្មោះថាធ្វើបាបដែលឲ្យទោស ។

148. ព្រះយេស៊ូវគ្រីស្ទជាផ្លូវ
១- ពេលណាព្រះគ្រីស្ទមកវិញ ឱបងប្អូនអើយ នៅក្នុងពពក (ស្ទួន)
ពួកបរិសុទ្ធហែហមទ្រង់មក ឱបងប្អូនអើយ ពេញសិរីល្អ
ចូរយើងទទួលទ្រង់ចុះ ឱបងប្អូនអើយ ដោយចិត្តស្មោះសរ ។
២- ទ្រង់ពិតជាយាងមកវិញ ឱបងប្អូនអើយ ឲ្យយើងត្រេកអរ (ស្ទួន)
មកគ្រងរាជ្យលើនគរ ឱបងប្អូនអើយ រួចតាំងយើងឡើង
ចូរយើងជឿដល់ទ្រង់ចុះ ឱបងប្អូនអើយ នុ៎ះបានថ្កុំថ្កើង ។
៣- ទ្រង់ជិតយាងមកវិញហើយ ឱបងប្អូនអើយ ខំតាំងចិត្តឡើង (ស្ទួន)
ញែកខ្លួនតាមច្បាប់ម្ចាស់យើង ឱបងប្អូនអើយ ឲ្យបានបរិសុទ្ធ
ចូរយើងរង់ចាំទ្រង់ចុះ ឱបងប្អូនអើយ ទ្រង់លើកយើងផុត ។
៤- ពេលណាទ្រង់យាងមកដល់ ឱបងប្អូនអើយ ពួកខ្មាំងភ័យស្លុត (ស្ទួន)
រត់ពួនខ្មាសពួកបរិសុទ្ធ ឱបងប្អូនអើយ ព្រោះភាពឧត្តម
ចូរយើងមានសង្ឃឹមចុះ ឱបងប្អូនអើយ ដោយចិត្តមុតមាំ ។
៥- ទ្រង់មុខជាតាំងយើងឡើង ឱបងប្អូនអើយ ក្នុងរាជ្យសុខុម (ស្ទួន)
រាជ្យទ្រង់ខ្ពង់ខ្ពស់ឧត្តម ឧបងប្អូនអើយ ឋិតថេរយូរលង់
ចូរយើងរីករាយចិត្តចុះ ឧបងប្អូនអើយ លើកសរសើរទ្រង់ ។

149. ព្រះយេស៊ូវនឹងយាងមកមិនខាន
១- ព្រះយេស៊ូវនឹងយាងមក ទ្រង់នឹងយាងមក ឱបងប្អូនអើយ មកមិនខាន (ស្ទួន)
អស់ពួកបរិសុទ្ធ(ស្ទួន) បានថ្កើងថ្កាន ព្រះអង្គប្រោសប្រាណស្លាប់ឲ្យរស់ឡើង ។
២- ពេលព្រះអង្គទ្រង់យាងមក ព្រះអង្គយាងមក ឱបងប្អូនអើយ ដោយរុងរឿង (ស្ទួន)
រស្មីលេចចេញ (ស្ទួន) យ៉ាងភ្លឺឡើង មនុស្សបាបប្លុកឆ្មើងចាញ់ព្រះចេស្តា ។
៣- មានតែពួកអ្នកជឿទ្រង់ ពួកអ្នកជឿទ្រង់ ឱបងប្អូនអើយ គង់ជីវា (ស្ទួន)
ពួកបាបត្រូវទោស (ស្ទួន) ដោយព្រោះការ រឹងរូសចិន្តា អាងការខ្លួនសាង ។

150. ជួបព្រះរៀងរហូត
១- អាយុរបស់មនុស្សលើលោកា ប្រៀបដូចបុប្ផានៅតាមទីវាល
ពេលព្រឹកផ្ការីកស្រស់ល្អត្រកាល លុះពេលរសៀលផ្ការុះរោយអស់
(លុះពេលរសៀលផ្ការុះរោយអស់) ។
២- ទាំងផ្កាមានក្លិនទាំងផ្កាឥតក្លិន ដល់ពេលរោយហិនហោចស្វិតក្រៀមក្រោះ
ទោះខំជ្រោយដីដាក់ជីឲ្យរស់ ឬស្រោចទឹកប្រោះក៏អស់ផ្លូវកែ
(ឬស្រោចទឹកប្រោះក៏អស់ផ្លូវកែ) ។
៣- ជីវិតរបស់មនុស្សលើលោកា ថ្លៃជាងបុប្ផាឬយ៉ាងណាដែរ ?
មនុស្សមានវិញ្ញាណសម្រាប់រិះរេ ជ្រើសរើសវិលបែររកព្រះសង្គ្រោះ
(ជ្រើសរើសវិលបែររកព្រះសង្គ្រោះ) ។
៤- មនុស្សមានរូបកាយព្រលឹងវិញ្ញាណ ពេលស្លាប់រូបប្រាណគ្មានប្រយោជន៍សោះ
សាច់ឈាមក្លាយជាធូលីដីអស់ ព្រលឹងនៃមនុស្សស្រេចតែលើព្រះ
(ព្រលឹងនៃមនុស្សស្រេចតែលើព្រះ) ។
៥- ខ្ញុំជាគ្រីស្ទានរស់មានសង្ឃឹម ទឹកមុខញញឹមប្រិមប្រិយល្អល្អះ
ស្លាប់ទៅថ្ងៃនេះខ្ញុំដឹងជាក់ច្បាស់ ថាបានជួបព្រះជារៀងរហូត
(ថាបានជួបព្រះជារៀងរហូត) ។

151. ទ្រង់នាំខ្ញុំខ្ពស់ឡើង
១- ព្រះបន្ទូលទ្រង់មានប៊ូទ្ធអនេក កសាងផ្ទៃមេឃ មានពេញដោយសិរីល្អ
មើលថ្ងៃ ខែ និងផ្កាយ ពន្លឺរះឡើងបវរ ទាំងអស់ត្រេចចរ
តាមផ្លូវទ្រង់រៀបឲ្យដើរ ។
២- ព្រះបន្ទូលទ្រង់មានឫទ្ធិខ្លាំងក្រៃ បង្កើតផែនដី និងរបស់សព្វសារពើ
មានសព្វសត្វរវើក ក្នុងទឹកលើគោក ហោះហើរ តិណជាតិព្រៃឈើ
ឲ្យដុះកើតផលតាមពូជ ។
៣- ព្រះបន្ទូលទ្រង់នោះមានអំណាច បំបាក់ចិត្តកាច ចិត្តធំរឹងរូសប្រោសរួច
កាលទ្រង់មានបន្ទូល មានអំណាចឆ្នៃចិត្តខូច បំផ្លាស់ឲ្យដូច
ហឬទ័យស្រឡាញ់នៃព្រះ ។
៤- ព្រះបន្ទូលទ្រង់ប្រោសឲ្យសះជា ជំងឺគ្រាំគ្រា ក្រោមអំណាចបាបកម្មក្រាស
ទោះបីឃ្លង់ ផ្ចង់ ខ្វាក់ ព្រះបន្ទូលជាថ្នាំផ្សះ ឲ្យជាស្រឡះ
ស្នាររស់ក្នុងចិត្តជ្រះអស់ ។
៥- ព្រះបន្ទូលទ្រង់ឈ្នះគ្រប់អំណាច ពួកខ្លាំងកោងកាច ត្រូវដួលចុះឥតងើបសោះ
ខ្មាំងកោតខ្លាចញាប់ញ័រ ពេលឮព្រះបន្ទូលរស់ ដកឃ្លារត់ដោះ
ដោយចាញ់អំណាចចេស្តា ។
៦- ព្រះបន្ទូលទ្រង់ «ជាតួអង្គព្រះ» ដ៏មានតេជះ គឺអង្គព្រះរាជបុត្រា
ទ្រង់មាននាមយេស៊ូវ សង្គ្រោះមនុស្សក្នុងលោកា ជួយអស់អ្នកណា
ព្រមស្តាប់ហើយជឿតាមទ្រង់ ។
152. ព្រះយេស៊ូវទ្រង់បានមក
១- ព្រះយេស៊ូវទ្រង់បានមក (ស្ទួន) ដើម្បីនឹងរកមនុស្សដែលបាត់បង់
អ្នកណាដែលជឿព្រះអង្គ (ស្ទួន) នោះនឹងបានគង់ជីវិតជាប់នៅ ។
២- អស់ឱពួកអ្នកគ្រីស្ទាន (ស្ទួន) ត្រូវតែក្លាហានផ្សាយដំណឹងទៅ
ដល់មនុស្សបាត់បង់ឥឡូវ (ស្ទួន) ចូរពួកយើងទៅជួយជាប្រញាប់ ។
៣- លើកហត្ថទូលព្រះអម្ចាស់ (ស្ទួន) មានជនច្រើនណាស់កំពុងខ្ចាយខ្ចាត់
ត្រូវពួកយើងប្រតិបត្តិ (ស្ទួន) កុំនៅស្ងៀមស្ងាត់ឈប់កណ្តាលផ្លូវ ។
៤- ដោយយើងជាពលគ្រីស្ទាន (ស្ទួន) គួរបោះជំហានព្រមៗគ្នាទៅ
ឲ្យបានស្រុះស្រួលបួលកូវ (ស្ទួន) កុំនៅ ដើរទៅដោយពួតដៃគ្នា ។
៥- បើយើងពិតជាកូនព្រះ (ស្ទួន) ដីមានតេជះ ត្រូវយើងនឹកនា
អាណិតអាសូរប្រជា (ស្ទួន) ពលរដ្ឋច្រើនគ្នាមិនទាន់ស្គាល់ទ្រង់ ។
៦- ជយោយើងកូនព្រះពិត (ស្ទួន) ដែលមានឥទ្ធិឫទ្ធិមិនត្រូវរារង់
ចូរធ្វើតាមបណ្តាំទ្រង់ (ស្ទួន) ជួយកែតម្រង់បាបជនឲ្យជា ។

៧- ទៅមុខកុំឲ្យយើងខ្មាស (ស្ទួន) ពួកយើងកូនព្រះត្រូវតែឧស្សាហ៍
ព្រះយេស៊ូវបានផ្តាំថា (ស្ទួន) ឲ្យយើងធ្វើការថ្វាយទ្រង់កុំខាន ។
153. ត្រូវញែកខ្លួនថ្វាយព្រះ
១- ចូរទៅមុខ ទៅមុខពួកគ្រីស្ទជនអើយ កុំកន្តើយខំដើរតាមព្រះឧត្តម
យើងបានទទួលសេរីភាពយ៉ាងធំ ត្រូវមុតមាំកុំរាថយក្រោយ ។
២- ត្រូវខំបម្រើព្រះដែលលោះយើងមក ពីស្មោកគ្រោកដើម្បីប្រទានអំណោយ
ជាជីវិតថេរឋិតទ្រង់ប្រទានឲ្យ កុំបណ្តោយឲ្យភ្លាត់ដួលចុះ ។
៣- យើងពេលនេះមិនមែនជាយើងទៀតទេ កុំគិតគ្នេហ៍ព្រះទេដែលទ្រង់បានលោះ
ទិញយើងដាច់ជារបស់ទ្រង់ទាំងអស់ ត្រូវតែស្មោះតាមទ្រង់តទៅ ។
៤- តាមទ្រង់ប្រើត្រូវធ្វើឲ្យបានបែបគួរ កុំត្អូញថ្ងូរគឺទ្រង់ហើយដែលនាំផ្លូវ
ទ្រង់ផ្គត់ផ្គង់ឲ្យរស់តាមបែបត្រឹមត្រូវ ចូរដើរទៅកុំបីតក់ស្លុត ។
៥- ទ្រង់លោះយើងទុកជាវិហារព្រះអង្គ ដោយស្មោះត្រង់ញែកចេញជាបរិសុទ្ធ
ទីទ្រង់ឋិតនៅនិត្យត្រូវស្អាតបំផុត ទ្រង់បរិសុទ្ធក្នុងរូបកាយយើង ។
154. គ្រីស្ទជនអង់អាច
១- ពួកយើងជាពលគ្រីស្ទាន តាំងចិត្តក្លាហានផ្សាយដំណឹងទៅ
ដល់មនុស្សដែលទ្រង់សំដៅ ឲ្យគេស្គាល់ផ្លូវដែលទ្រង់សង្គ្រោះ (ស្ទួន)
២- លោកនេះជាលោកបាត់បង់ តែចិត្តយើងចង់ឲ្យគេបានរស់
បានស្គាល់ព្រះអង្គសង្គ្រោះ ជាព្រះប្រោសលោះឲ្យគេរួចបាប (ស្ទួន)
៣- រាល់រូបគ្រប់ជាតិប្រុសស្រី គ្មានយល់ដឹងអ្វីវង្វេងដល់ស្លាប់
ដោយសារអារក្សមេបាប បញ្ឆោតឲ្យស្លាប់ដាច់ពីព្រះចេញ (ស្ទួន)
៤- ពួកយើងជាកូននៃព្រះ ត្រូវតែយកឈ្នះឲ្យបានពោរពេញ
កំចាត់មេបាបចោលចេញ តាំងចិត្តបណ្តេញវាដោយអំណាច (ស្ទួន)
៥- ព្រះគ្រីស្ទជាមេទ័ពធំ ជួយយើងយ៉ាងមាំចូរយើងកុំខ្លាច
ទៅមុខដោយចិត្តអង់អាច ដោយអាងអំណាចអង្គព្រះវិញ្ញាណ (ស្ទួន)
៦- ដូច្នេះឱពួកយើងអើយ កុំនៅកន្តើយតាំងចិត្តក្លាហាន
នាំសារទៅប្រាប់កុំខាន ឲ្យគេវិលថ្កានមកឯព្រះពិត (ស្ទួន)
៧- នាំគេឲ្យបានសង្គ្រោះ ឲ្យគេបានរស់រានមានជីវិត
រង្វាន់ដល់យើងជាពិត បើយើងមិនគិតក្រែងមានទោសា (ស្ទួន)
155. ខ្ញុំដើរតាមទ្រង់
១- ខ្ញុំដើរតាមទ្រង់ តាមទ្រង់ដោយប្រកិតជាប់ពីក្រោយ ជួនជើងចុករោយ
ថ្លោះធ្លោយជំពប់ដួល ជួនចិត្តរាយមាយប្រែប្រួល រារែកច្រាសជ្រួល
រិះដួលតាមលោកិយ បានដើរតាមទ្រង់រាល់ថ្ងៃ ដោយទុកចិត្តឥតសង្ស័យ
ភ្នែកខ្ញុំរំពៃ ផ្តោតតាមទ្រង់មួយ ព្រះអង្គតែងជួយឲ្យដើរដោយសុខ ។
២- ខ្ញុំដើរតាមទ្រង់ តាមទ្រង់រៀងរាល់ថ្ងៃដោយតត្រុក ទ្រង់យាងនាំមុខ
ខ្ញុំសុខចិត្តដើរក្រោយ ទោះបីខ្ញុំជាមនុស្សខ្សោយ យ៉ាងណាក៏ដោយ
ទ្រង់ជួយផ្តល់កម្លាំង ខ្ញុំលែងជែងដើរប្រណាំង ឬដើរជៀសទ្រង់ទៅម្ខាង
ឈប់តាមកម្លាំង អំណាចចិត្តខ្លួន ទីអាងមាំមួន គឺព្រះយេស៊ូវ ។
156. ដំណើរគ្រីស្ទជន
១- យើងគ្រីស្ទាន មានចិត្តអង់អាចក្លាហាន (ចូរទៅមុខ)
ស៊ូប្តូរប្រាណ ពុះពារយកជីវី (យកជីវី)
ខ្មាំងជាបាប យើងបង្ក្រាបបានស្មើធូលី (ស្មើធូលី)
ត្រូវជាន់ឈ្លី ឲ្យវិនាសបង់ (វិនាសបង់) ។
២- យើងដើរតាមព្រះគ្រីស្ត ដែលមានជោគជ័យ (ទ្រង់មានជ័យ)
ទ្រង់ស៊ូក្ស័យ យកឈ្នះលើសាតាំង (ឈ្នះសាតាំង)
រស់វិញហើយ ឡើងជាក្សត្រគង់លើបល្ល័ង្ក (ទ្រង់សោយរាជ្យ)
សត្រូវខ្មាំង ដាក់ក្រោមបាទា (ក្រោមបាទា) ។
៣- ចូរទៅមុខ ទៅមុខ យើងដើរតាមទ្រង់ (ដើរតាមទ្រង់)
កុំរារង់ ក្រែងលោក្ស័យជីវា (ក្ស័យជីវា)
ខ្មាំងតាមឆ្មក់ ឆក់យកបានធ្វើឲ្យបរា (ឲ្យចុះចាញ់)
ស្លាប់ឥតការ វិនាសបាត់បង់ (វិនាសបង់) ។
៤- យើងដើរតាមព្រះគ្រីស្ទ ដ៏ជាស្តេចធំ (ជាស្តេចធំ)
មានចេស្តា ជួយយើងឲ្យគង់វង់ (ឲ្យគង់វង់)
កាន់អាវុធ ចូលប្រយុទ្ធយកទីថ្វាយទ្រង់ (យកថ្វាយទ្រង់)
កុំបង្អង់ តាមទ្រង់បញ្ជា (ទ្រង់បញ្ជា) ។
៥- នាំសារទៅ ប្រាប់ដល់អស់ពួកបាត់បង់ (ពួកស្លាប់បង់)
ឲ្យតាមទ្រង់ កុំនៅឈររេរា (ឈររេរា)
យកទ្រង់បាំង ខ្មាំងក្តីស្លាប់មុខជាបរា (វាចុះចាញ់)
យកថ្មដា ជាទីសង្គ្រោះ (ទ្រង់សង្គ្រោះ) ។
៦- ចូរយើងកាន់ដៃគ្នា ដើរតាមព្រះអង្គ (តាមព្រះអង្គ)
ចូរលះបង់ទាំងអស់ តាមទ្រង់ចុះ (តាមទ្រង់ចុះ)
ដ្បិតទ្រង់ឈ្នះ យើងក៏ឈ្នះ ដោយទ្រង់សង្គ្រោះ (ទ្រង់ប្រោសលោះ)
ហើយទ្រង់ស្មោះ ជួយយើងជានិច្ច (ជួយជានិច្ច) ។
157. ដើរតាមព្រះឧត្តម
១- ថ្ងៃល្អដ៏បវរមហាជោគជ័យ មានពន្លឺថ្មីប្រុសស្រីមេត្រីព្រះអង្គ
ព្រះយេស៊ូវជាមិត្តស្មោះត្រង់ ដើរតាមព្រះអង្គទ្រង់ជួយដោះទុក្ខធំ ។
២- យើងខ្ញុំជាកូនចៀមព្រះអម្ចាស់ ប្តេជ្ញាស្រឡះដើរតាមព្រះដ៏ឧត្តម
ព្រះអង្គទ្រង់លោះបាបយើងខ្ញុំ លើកហត្ថប្រណម្យបង្គំថ្វាយពរជ័យ ។
បន្ទរ- លោហិតហូរខ្ចាយ ស្រោចស្រពព្រះកាយឥតណាយព្រះទ័យ
ទ្រាំលុះដល់ក្ស័យ បីថ្ងៃរស់វិញមានចេស្តា ។
៣- បិតា បុត្រានិងព្រះវិញ្ញាណ ប្រិតប្រៀនទូន្មានឲ្យយើងបានសម្រេចការ
ផ្លាស់ជីវិតជាថ្មីថ្លៃថ្លា ព្រះគុណអស្ចារ្យអស់កល្បតទៅអើយ ។
158. យើងដើរតាមទ្រង់
១- ពួកយើងជាសិស្សអើយ ដើរតាមព្រះអង្គ (ស្ទួន)
នុ៎ះទ្រង់តម្រង់ ឲ្យយើងអាចធ្វើបានល្អ (ស្ទួន)
២- យើងជាគ្រីស្ទជនអើយ តាំងចិត្តស្មោះសរ (ស្ទួន)
ប្រព្រឹត្តតែល្អ ធ្វើគំរូដល់លោកិយ (ស្ទួន)
៣- យើងជាកូនព្រះអើយ ដ៏មាននាមល្បី (ស្ទួន)
ទ្រង់ឈ្នះលោកិយ ចូរយើងតាំងចិត្តអង់អាច (ស្ទួន)
៤- យើងជាពន្លឺអើយ យើងមានអំណាច (ស្ទួន)
តាមទ្រង់យើងអាច ឈ្នះបាបហើយឈ្នះស្លាប់ (ស្ទួន)
៥- ចូរដើរតាមទ្រង់អើយ ទ្រង់ទុកត្រមាប់ (ស្ទួន)
ព្រះគ្រីស្ទប្តូរស្លាប់ សងថ្លៃឲ្យធួនបាបយើង (ស្ទួន)
៦- បងប្អូនគ្រប់គ្នាអើយ ចូរលើកតម្កើង (ស្ទួន)
ទ្រង់ស្រឡាញ់យើង ឲ្យយើងចេះស្តាប់តាមទ្រង់ (ស្ទួន)
159. ប្ដេជ្ញាដើរតាមទ្រង់លុះក្ស័យ
១- ព្រះយេស៊ូវជាមាគ៌ានៃយើងខ្ញុំ បានក្តីសុខុមដល់យើងរាល់គ្នា
ពួកយើងទាំងអស់ត្រូវខំពុះពារ ដើរតាមមាគ៌ាព្រះយេហូវ៉ា ។
២- យើងត្រូវដើរតាមព្រះបន្ទូលព្រះអង្គ តាមផ្លូវរបស់ព្រះវរបិតា
និងព្រះយេស៊ូជារាជបុត្រា ដែលប្តូរជីវ៉ាលោះបាបមនុស្សលោក ។
បន្ទរ- ព្រះលោហិតទ្រង់ហូរធ្លាក់សព្វព្រះកាយ
ហើយព្រះអង្គបានស្រង់យើងទាំងឡាយ
ឲ្យរួចពីអំណាចអារក្សសាតាំង ដែលវាប្រឆាំងព្រះវរបិតា
ព្រះអង្គព្រមក្ស័យសង្ខារ ដោយមិនស្តាយជីវ៉ា
ដើម្បីប្រឆាំងអារក្សនោះណា វាបានមកលួងលោម
កូនចៀមព្រះអម្ចាស់ ដែលក្រាញននៀលដើរតាមព្រះអង្គ ។
៣- ពួកយើងត្រូវខំដើរផ្សាយព្រះបន្ទូល បញ្ចុះបញ្ចូលតាមបញ្ជាទ្រង់
នៅគ្រប់តំបន់ឲ្យជឿព្រះអង្គ ប្តេជ្ញាតាមទ្រង់លុះក្ស័យសង្ខារ ។
160. ព្រះអង្គកំពុងនាំខ្ញុំទៅ
១- ព្រះអង្គនាំខ្ញុំទៅ ដើរតាមផ្លូវសត្រូវតតាំង
មានជង្ហុក សិង្ហ ខ្លារារាំង ប៉ងឃាត់ឃាំងឲ្យខ្ញុំវិលថយក្រោយ ។
២- ព្រះអង្គដឹកដៃខ្ញុំ កាត់ច្រកភ្នំខ្លាចខ្ញុំថោះធ្លោយ
ជួនពេលខ្លះកម្លាំងខ្ញុំខ្សោយ ជើងចុករោយទ្រង់លើកត្រកងបី ។
161. ទ្រង់នាំផ្លូវយើងទៅមុខ
១- ផ្លូវអាថ៍កំបាំង វាងតាមទីរហោឋាន ទោះឆ្ងាយជាងផ្លូវត្រង់ទាំងប៉ុន្មាន
ទ្រង់នាំឲ្យបានសុខសាន្តផុតមុខសឹកសង្គ្រាម
ផ្លូវអាថ៍កំបាំង វាងតាមទីរហោឋាន ទោះឆ្ងាយជាងផ្លូវត្រង់ទាំងប៉ុន្មាន
ទ្រង់នាំឲ្យបានសុខសាន្តផុតមុខសឹកសង្គ្រាម ។
មើលទៅផ្លូវនោះ ហាក់ឆ្ងាយសន្លឹម ហួតហែងក្រៀមក្រោះ
គួរអស់សង្ឃឹម តែបើស្ម័គ្រតាម ទ្រង់នាំដល់ទីទ្រង់សន្យា ។
បន្ទរ- ទ្រង់យាងនាំផ្លូវ (ទ្រង់យាងនាំផ្លូវ) ទៅមុខជាដរាប (ទៅមុខជាដរាប)
បង្គោលភ្លើងនាំផ្លូវពេលយប់ (បង្គោលភ្លើងនាំផ្លូវពេលយប់)
បង្គោលពពកនាំពេលថ្ងៃ (ព្រះអង្គទ្រង់នាំផ្លូវយើងទៅមុខ) ។
២- ផ្លូវជីវិតចាស់ ច្រើនតែខុសក្ដីបំណង តាំងតែពីបានជឿដល់ព្រះអង្គ
ខ្ញុំបានបោះបង់បំណងចិត្តចាស់ខ្ញុំចោលចេញ
ផ្លូវជីវិតចាស់ ច្រើនតែខុសក្ដីបំណង តាំងតែពីបានជឿដល់ព្រះអង្គ
ខ្ញុំបានបោះបង់បំណងចិត្តចាស់ខ្ញុំចោលចេញ ។
ដើរតាមផ្លូវថ្មី រីករាយក្រៃលែង រួចផុតគ្រោះថ្នាក់ ផុតក្តីចំបែង
បានដើរតាមទ្រង់ខ្ញុំជួបតែសុខសន្តិភាព ។
បន្ទរ- ទ្រង់យាងនាំផ្លូវ (ទ្រង់យាងនាំផ្លូវ) ទៅមុខជាដរាប (ទៅមុខជាដរាប)
ព្រះបន្ទូលបំភ្លឺតម្រង់ (ព្រះបន្ទូលបំភ្លឺតម្រង់)
ព្រះវិញ្ញាណប្រទានចេស្តា (ព្រះអង្គទ្រង់នាំផ្លូវយើងទៅមុខ) ។
162. ភារកិច្ចរបស់គ្រីស្ទជន
១- យើងជាគ្រីស្ទាន តើមានភារៈធ្វើអ្វី? (ស្ទួន)
គឺទាំងប្រុសស្រី ត្រូវអានគម្ពីរ (ស្ទួន)
២- កាន់តាមបញ្ញត្តិ របស់ព្រះគ្រីស្ទទាំងទីរ (ស្ទួន)
ស្រឡាញ់គ្នាថ្មី ហើយស្រឡាញ់ព្រះ (ស្ទួន)
៣- បើយើងធ្វើបាន នោះគាប់ព្រះទ័យទ្រង់ណាស់ (ស្ទួន)
តែហ៊ានផ្តេសផ្តាស ក្រែងទ្រង់វាយផ្ទាល (ស្ទួន)
៤- បើចង់តាមទ្រង់ នោះទ្រង់តែងតែបណ្តាល (ស្ទួន)
ការល្អត្រកាល ឲ្យយើងធ្វើកើត (ស្ទួន)
៥- ចូរកុំលើកខ្លួន អួតអាងថាឯងហ្នឹងឆើត (ស្ទួន)
ក្រែងឥតកំណើត អារក្សជាន់ឈ្លី (ស្ទួន)
៦- ត្រូវបន្ទាបខ្លួន ឲ្យបានស្មើនឹងធូលី (ស្ទួន)
កុំបីវក់វី តែរឿងសាច់ឈាម (ស្ទួន)
៧- ខំផ្សាយដំណឹង ដល់មនុស្សមានចិត្តក្រំក្រៀម (ស្ទួន)
ប្រាប់គេភ្លាមៗ ពីព្រះសង្គ្រោះ (ស្ទួន)
៨- ឲ្យគេបានជឿ គេនឹងត្រូវប្រោសឲ្យរស់ (ស្ទួន)
គេត្រូវបានលោះ យើងបានព្រះពរ (ស្ទួន)
163. យើងជាកូនចៀមនៃព្រះ
១- ថ្ងៃអាទិត្យពួកយើងចូរនាំគ្នា មកក្រាបវន្ទាអឺយស្តាប់ព្រះតម្រាស់ (ស្ទួន)
យើងជាកូនចៀមនៃព្រះជាម្ចាស់ ដែលទ្រង់បានត្រាស់បង្កើតអស់យើងខ្ញុំ (ស្ទួន)
២- មានក្មេងមានចាស់មានប្រុសស្រី មានចិត្តភក្ដីអឺយរីករាយឧត្តម (ស្ទួន)
សូមទ្រង់ប្រទានពរដល់យើងខ្ញុំ ដែលបំរើទ្រង់ហើយស្តាប់តាមឱវាទ (ស្ទួន)
៣- យើងខ្ញុំទាំងអស់សូមថ្វាយខ្លួន ដោយចិត្តមាំមួនបរិសុទ្ធហើយល្អស្អាត (ស្ទួន)
ដើរតាមព្រះអង្គមិនឃ្លៀងឃ្លាត ដូចចៀមល្អស្អាតស្គាល់ម្ចាស់ខ្លួនវិញផង (ស្ទួន)
៤- ព្រះយេស៊ូវជាព្រះតែមួយពិត ដែលទ្រង់អាណិតបានជួយស្រាយចំណង (ស្ទួន)
ប្រោសមនុស្សទាំងពួងឲ្យរួចផង ឲ្យបានដើរឆ្លងរួចផុតពីទុក្ខភ័យ (ស្ទួន)
164. បើយើងជាគ្រីស្ទជន
១- បើយើងគ្រីស្ទជន គ្រីស្ទជន ត្រូវដើរតាមព្រះ (ស្ទួន)
ឱបងប្អូនអើយ ត្រូវតែរូតរះ អឺអឺអឺងអឺយ
ឱបងប្អូនអើយ ខំប្រឹងប្រែងអានព្រះគម្ពីរ ។
២- បើយើងគ្រីស្ទជន គ្រីស្ទជន ត្រូវប្រឹងសំភី (ស្ទួន)
ឱបងប្អូនអើយ ធ្វើតាមបញ្ជា អឺអឺអឺងអឺយ
ឱបងប្អូនអើយ តាមបន្ទូលដែលទ្រង់បង្គាប់ ។
៣- បើយើងគ្រីស្ទជន គ្រីស្ទជន ត្រូវចោលទម្លាប់ (ស្ទួន)
ឱបងប្អូនអើយ ការពុំគួរគាប់ អឺអឺអឺងអឺយ
ឱបងប្អូនអើយ ត្រូវតែជៀសវាងឲ្យបានឆ្ងាយ ។
៤- បើយើងគ្រីស្ទជន គ្រីស្ទជន គួរទុកជាស្នាម (ស្ទួន)
ឱបងប្អូនអើយ ឲ្យគេដើរតាម អឺអឺអឺងអឺយ
ឱបងប្អូនអើយ រកឃើញផ្លូវអាចចូលដល់ព្រះ ។
៥- បើយើងគ្រីស្ទជន គ្រីស្ទជន ត្រូវខំរូតរះ (ស្ទួន)
ឱបងប្អូនអើយ ដ្បិតព្រះអម្ចាស់ អឺអឺអឺងអឺយ
ឱបងប្អូនអើយ ឲ្យចេញទៅជួយផ្សាយដំណឹង ។
៦- ផ្សាយប្រាប់មនុស្សផង មនុស្សផង ឲ្យគេបានដឹង (ស្ទួន)
ឱបងប្អូនអើយ បានឮដំណឹង អឺអឺអឺងអឺយ
ឱបងប្អូនអើយ ពីព្រះអង្គដែលជួយសង្គ្រោះ ។
165. ពួកគ្រីស្ទានជាទាហាននៃព្រះ
១- អ្នករាល់គ្នាជាអំបិលនៃផែនដី បើមានជាតិប្រៃតម្លៃអ្នកនៅមាន
តែសាបទៅហើយយកអ្វីធ្វើឲ្យប្រៃវិញបាន នោះប្រយោជន៍ក៏គ្មាន
ត្រូវតែបោះចោលទៅខាងក្រៅ ។
២- ពួកបរិសុទ្ធជាអ្នកដែលមានតម្លៃ ទ្រទ្រង់លោកិយឲ្យផុតពីហ្មងសៅ
ព្រះយល់កូនទ្រង់ ដកសេចក្តីក្រោធទ្រង់ចេញទៅ
លោកិយបានគង់នៅ ដោយពួកបរិសុទ្ធជាអំបិល ។
166. ខ្ញុំត្រូវតែទៅ
១- ភូមិភាគឯនាយ មានចៀមខ្ចាត់ខ្ចាយក្នុងទីរហោឋាន
កំពុងវង្វេងធ្លាក់ក្នុងហ្វូងស្វាន ពួនស្ទាក់ចាប់ប្រាណធ្វើជារំពារ ។
២- ចៀមឥតគង្វាល តែលតោលកណ្តាលព្រៃរងវេទនា
ភ័យព្រួយស្លុតព្រោះគ្មានអ្នកការពារ មិនដឹងពេលណារង់ចាំតែស្លាប់ ។
បន្ទរ- ខ្ញុំត្រូវតែទៅប្រមូល មកដាក់ក្នុងក្រោលដោយប្រឹងប្រញាប់
កុំឲ្យយប់ទាន់ងងឹតព្រៃស្នាប់ ឃើញភ្លាមនាំឆាប់ទាន់ពេលនៅថ្ងៃ ។
៣- ឱព្រះអង្គអើយ ស្រេចលើទ្រង់ហើយសូមទ្រង់ដឹកដៃ នាំមុខចេញទៅ
ទោះកាត់ព្រឹក្សព្រៃ កៀងចៀមដាច់ឆ្ងាយ ចូលក្នុងក្រោលទ្រង់ ។
167. ទៅមុខគ្រីស្ទជនអើយ
១- គ្រីស្ទជនមិនធ្ងន់ដោយសារបន្ទុក រុលតត្រុកទៅមុខកុំរាថយក្រោយ
កាលណាអស់កម្លាំងថមថយចុះខ្សោយ ព្រះអម្ចាស់ទ្រង់ថែមឲ្យ
មកដោយព្រះគុណហូរហៀរ ។
២- ផ្លូវជីវិតដ៏ពិតព្រះនាំមុខទៅ ទោះសត្រូវខ្មាំងនៅចាំស្ទាក់រាំងរា
ព្រះគ្រីស្ទទ្រង់នៅអែបជាប់ចាំការពារ ទាំងយកជ័យបានដោយសារ
ចេស្ដានៃព្រះលោហិត ។
៣- ត្រូវដើរអែបនៅជាប់ពីក្រោយព្រះអង្គ តាមផ្លូវត្រង់តែមួយរបស់ព្រះពិត
កុំងាកឆ្វេងងាកស្តាំគ្រោះដល់ជីវិត ឬលឿនជ្រុលវង្វេងបាត់
សិង្ហសត្វស្ទាក់ជារំពារ ។
៤- រុលតត្រុកទៅមុខកុំបីនឿយណាយ គ្មានសំពាយបន្ទុកធ្ងន់នៅលើស្មា
កុំងាកក្រោយស្តាយលោកិយឥតខ្លឹមសា ឆ្ពោះតម្រង់ឋានសួគ៌ា
ទាន់ទ្វារនៅបើកចំហ ។
168. យុវជនអើយ
១- យុវជនអើយ ចូរច្រៀងសប្បាយរីករាយឡើង ព្រោះព្រះអង្គ
ទ្រង់បានប្រោសលោះយើងរួចហើយ រួមកម្លាំង
កសាងពួកជំនុំព្រះគ្រីស្ទក្រោមទង់ជ័យឈើឆ្កាង ។
បន្ទរ- យុវភាពដូចជាបុប្ផា ដូចពន្លឺរស្មីតារា
ដូចឥន្ទ្រីត្រដាងស្លាប ហោះទៅគ្រប់ទិសទី
យុវភាពដូចតូរ្យតន្ត្រី ដូចវាយោនៃបច្ចុសកាល
ចូរយើងថ្វាយរូបកាយ ព្រលឹងវិញ្ញាណដល់ព្រះអម្ចាស់ ។
២- យុវជនអើយ ចូរខំធ្វើការថ្វាយព្រះអង្គ ដោយឧស្សាហ៍
ចូរយើងទុកចិត្តលើព្រះគ្រីស្ទ ទ្រង់សន្យា
ប្រទានជីវិតថ្មីថ្លៃថ្លា ជាកូនព្រះឧត្តម ។
៣- យុវជនអើយ ចូរយើងអង់អាចក្លាហានឡើង ស្វែងរកចៀម
បាត់បង់មកថ្វាយព្រះអម្ចាស់ ដាក់ក្នុងក្រោល
ផុតចោរខ្មាំងដែលប៉ងឆក់យកជីវិតឲ្យអន្តរាយ ។
៤- យុវជនអើយ ចូរច្រៀងសប្បាយរីករាយឡើង ព្រោះព្រះអង្គ
ទ្រង់នឹងយាងមកស្រង់យើងឡើង ទៅនៅឋាន
បរមសុខជាមួយព្រះអង្គដល់ទៅអស់ទាំងកល្ប ។
169. យុវជនជាកំលាំងទ័ពស្រួច
១- មានតែយុវជននៃពលគ្រីស្ទាន ចិត្តក្លាហានចេញផ្សាយដំណឹង
ទៅទីណាគេមិនទាន់ដឹង ពីព្រះយើងដែលទ្រង់រៀបផ្លូវសង្គ្រោះ ។
២- យុវជនគឺជាកម្លាំងទ័ពស្រួច ចេញទៅរួចដោយចិត្តត្រង់ស្មោះ
បម្រើព្រះនៅកណ្តាលមនុស្ស ជួយរំដោះឲ្យគេរួចពីក្តីស្លាប់ ។
170. ចម្រៀងផ្សាយដំណឹងល្អ
១- ឱយុវជនអើយ កុំបង្អង់ឡើយរូតរះម្នីម្នា (ស្ទួន)
ចេញទៅគ្រប់គ្នា បម្រើការងារផ្សាយដំណឹងល្អ (ស្ទួន)
២- ផ្សាយប្រាប់មនុស្សព្រួយ ថាព្រះលើកស្ទួយផ្តល់ចិត្តអំណរ (ស្ទួន)
ប្រាប់មនុស្សទ័លក្រ ថាព្រះយេស៊ូវទ្រង់មកសង្គ្រោះ (ស្ទួន)
៣- ផ្សាយប្រាប់មនុស្សខ្វាក់ ឲ្យគេព្រមស្ម័ត្រចិត្តជឿព្រះរស់ (ស្ទួន)
ប្រាប់គេយ៉ាងស្មោះ ថាព្រះអង្គប្រោសបំភ្លឺយើងនេះ (ស្ទួន)
៤- ផ្សាយប្រាប់មនុស្សឈឺ ឲ្យគេបានឮចូលទៅព្រះគ្រីស្ទ (ស្ទួន)
ថាទ្រង់មកនេះសង្គ្រោះ ហើយផ្សះចិត្តមនុស្សបាត់បង់ (ស្ទួន)
៥- ផ្សាយសព្វមណ្ឌល ឲ្យគេបានស្គាល់ព្រះនាមព្រះអង្គ (ស្ទួន)
ស្គាល់ហើយជឿទ្រង់ ឲ្យបានព្រះអង្គផ្តល់ក្តីមេត្តា (ស្ទួន)
៦- ចូរចេញទៅចុះ កុំភ័យអ្វីសោះថាអ្នកកំព្រា (ស្ទួន)
ឧបស័គ្គយ៉ាងណា លំបាកម្តេចម្កាព្រះវិញ្ញាណជួយ (ស្ទួន)
171. ចូរយើងប្រញ៉ាប់
១- ចូរយើងរាល់គ្នា ចេញទៅប្រញាប់ (ស្ទួន)
ធ្វើតាមទ្រង់ប្រាប់ កុំនៅអែអង់ ។
២- ទៅប្រាប់គ្រប់សាសន៍ ឲ្យធ្វើសិស្សទ្រង់ (ស្ទួន)
នគរព្រះអង្គ បើកទ្វារចំហ ។
៣- រកអ្នកចុះចូល នឹងរាជ្យនគរ (ស្ទួន)
ព្រះគ្រីស្ទយេស៊ូវ គ្រប់គ្រងអំណាច ។
៤- ឲ្យគេឆាប់មក កុំនៅរាខ្លាច (ស្ទួន)
ព្រះគ្រីស្ទគ្រងរាជ្យ មានសន្តិភាព ។
៥- ទ្រង់នឹងយាងមក ក្នុងពេលយ៉ាងឆាប់ (ស្ទួន)
ត្រូវទោសដល់ស្លាប់ ពួកតាមអារក្ស ។
៦- ប្រាប់តាមស្រែក្រុង ទាំងថ្លង់គខ្វាក់ (ស្ទួន)
ឥតរើសវណ្ណៈ ទោះរាស្ត្រឬស្ដេច ។
៧- ប្រាប់ការសង្គ្រោះ ទ្រង់រៀបរួចស្រេច (ស្ទួន)
អ្នកណាក៏អាច ទទួលយកបាន ។
172. ច្រូតថ្វាយព្រះអង្គ
១- រដូវចម្រូត ឱបងប្អូនអើយ បានមកដល់ហើយ
ចូរចាប់កណ្តៀវ ចេញច្រូតគ្រប់គ្នា កុំធ្វេសព្រងើយ
ដ្បិតស្រូវផ្លែទុំល្មមហើយ ឱបងប្អូនអើយ ប្រឹងកុំបង្អង់
ច្រូតផង យើងប្រមូលផង ច្រូតថ្វាយព្រះអង្គ ទាន់ពេលនៅថ្ងៃ ។
២- ទោះក្តៅរងារ ឱបងប្អូនអើយ ប្រឹងទាន់ដើមដៃ
ក្រែងស្រូវទុំញោស រដូវជ្រុលហួស ខាតបង់ច្រើនក្រៃ
យើងច្រូតឲ្យទាន់ដើមដៃ សម្រាំងសាលី ថ្វាយទ្រង់យ៉ាងឆាប់
ច្រូតរួច ចងជាកណ្តាប់ ចូរយើងប្រញាប់ ដោយចិត្តស្មោះត្រង់ ។
៣- ទោះបើគ្នាតិច ឱបងប្អូនអើយ ត្រូវច្រូតថ្វាយទ្រង់
ព្យាយាមជានិច្ច កុំធ្វេសភ្លាំងភ្លេច ឬនៅរារង់
យើងទូលសូមពីព្រះអង្គ ថែមកម្លាំងផង ចម្រូតធំណាស់
មុនយប់ យើងហើយស្រឡះ ថ្វាយព្រះអម្ចាស់ នាំចូលឋានសួគ៌ ។
173. ចូរយើងចេញទៅបំភ្លឺ
១- លោកិយងងឹត យុវជនអើយ ដោយអំពើបាប (ស្ទួន)
ចូរយើងអើយ ចូរយើងអើយប្រញាប់ យុវជនអើយ ចេញទៅបំភ្លឺ (ស្ទួន)
២- លោកិយងងឹត យុវជនអើយ អាប់ឥតពន្លឺ (ស្ទួន)
យើងចេញអើយ យើងចេញអើយបំភ្លឺ យុវជនអើយ ឲ្យគេឃើញអស់ (ស្ទួន)
៣- យកព្រះបន្ទូល យុវជនអើយ ពីក្តីសង្គ្រោះ (ស្ទួន)
បំភ្លឺអើយ បំភ្លឺអើយដល់មនុស្ស យុវជនអើយ ថាទ្រង់លោះបាប (ស្ទួន)
៤- ផ្សាយដំណឹងល្អ យុវជនអើយ ពីសន្តិភាព (ស្ទួន)
ផ្សាយជាអើយ ផ្សាយជាអើយដរាប យុវជនអើយ ដល់មនុស្សគ្រប់សាសន៍ (ស្ទួន)
៥- ព្រះគង់ជាមួយ យុវជនអើយ ត្រូវខំរូតរះ (ស្ទួន)
ដណ្ដើមអើយ ដណ្ដើមអើយយកឈ្នះ យុវជនអើយនាំមនុស្សថ្វាយទ្រង់ (ស្ទួន)
174. យុវជន និង បេសកកម្ម
បន្ទរ- យើងខ្ញុំក្រុមយុវជននៃពលគ្រីស្ទាន
ចិត្តមោះមុតក្លាហានដើរតាមព្រះគ្រីស្ទ
បេសកកម្មទ្រង់ផ្តល់ឲ្យថ្ងៃនេះ
យើងត្រូវរូតរះ បំពេញថ្វាយទ្រង់ ។
១- យើងមានចិត្តអត់ធន់ មិនទម្រន់ឬរារង់
ប្រុងប្រៀបស្តាប់ព្រះអង្គ តាមបំណងព្រះហឬទ័យ
ពេលទ្រង់ត្រាស់ បង្គាប់ឲ្យធ្វើអ្វី
យើងឃ្មាតខ្មី ខំបំពេញត្រាតែបាន ។
២- យើងមានចិត្តទន់ភ្លន់ ចេះអត់ឱនយោគយល់គ្នា
ចេះជួយយកអាសារ ហើយការពារអ្នកទន់ខ្សោយ
ពេលបំពេញ កិច្ចការងារអ្វីមួយ
យើងមិនធ្លោយ ខំបំពេញត្រាតែបាន ។
៣- យើងមានចិត្តក្លាហាន ប្រថុយប្រាណកាត់ឧបស័គ្គ
ទោះបីមានគ្រោះថ្នាក់ រង់ចាំស្ទាក់យើងក៏ដោយ
ព្រះអង្គតែងតែ គង់ជាប់ជាមួយ
ទ្រង់ប្រុងជួយ ឲ្យដណ្ដើមយកជ័យបាន ។
៤- យើងមានបេសកកម្ម ជាប្រចាំជាប់រាល់ថ្ងៃ
ទ្រង់ប្រើយើងចេញផ្សាយ ចេញចែកចាយដំណឹងល្អ
ប្រកាសប្រាប់ មនុស្សទូទាំងនគរ
ឲ្យសាទរ ទទួលព្រះដែលសង្គ្រោះ ។
175. ចូរមានចិត្តស្មោះត្រង់
១- អ្នកដែលស្មោះត្រង់ ក្នុងកិច្ចការមួយដ៏តូចបំផុត ដោយចិត្តបរិសុទ្ធ
ក៏ស្មោះនឹងការធំ អ្នកខូចគំនិត ប្រព្រឹត្តមិនសមរម្យ អ្នកនោះមិនល្មម
ព្រះព្រមផ្ញើទ្រព្យសម្បត្តិដ៏ពិត ដ្បិតទ្រង់មិនបានទុកចិត្ត
ឲ្យកាន់ទ្រព្យដ៏ប្រសើរ គេមិនចេះប្រើ សម្បត្តិព្រះគ្រីស្ទ ។
២- បើយើងស្មោះត្រង់ ក្នុងការដ៏តូចក៏ដូចការធំ ការប្រសើរឧត្តម
ដូចទ្រព្យធនវិសេស ទ្រង់ផ្ញើនឹងយើងដោយព្រោះតែយើងចេះ ចែកចាយទ្រព្យនេះ
ឲ្យបានកម្រៃថ្វាយម្ចាស់ដោយងាយ ដ្បិតយើងមិនចោលខ្លះខ្ជាយ
បំផ្លាញទ្រព្យទ្រង់ឥតស្តាយ ប្រើច្រើនកើនក្រៃ ប្រយោជន៍ជាក់ច្បាស់ ។
៣- ទ្រព្យវិសេសទ្រង់ ផ្ញើទុកនឹងយើងគឺព្រះបន្ទូល ក្នុងគម្ពីរទាំងមូល
ឲ្យយើងចេះប្រើប្រាស់ ចែកចាយទាក់មនុស្ស ដើរខុសថ្វាយដល់ព្រះ
ស្មោះត្រង់រូតរះ ធ្វើបន្ទាល់ច្បាស់តាមខ្នាតជំនឿ ព្រះអង្គផ្ញើការឲ្យធ្វើ
រក្សាទ្រព្យដ៏ប្រសើរ ចែកចាយត្រឹមស្មើ ឥតគេបំបាត់ ។
176. យើងជាពន្លឺលោកិយ
១- ទ្រង់ឲ្យយើងធ្វើ ជាពន្លឺដល់លោកិយ
ចូរប្រញាប់ឪ ដាក់ពន្លឺលើជើងថ្កល់
ទើបចាំងរស្មី ដេញងងឹតអស់គ្មានសល់
នោះគេបានយល់ ហើយឃើញខ្លួនធ្វើទាស់នឹងព្រះ ។
២- យើងអាចភ្លឺចាំង គ្របក្នុងថាំងបានការអី
គ្រប់ជនប្រុសស្រី ក្តីងងឹតបាំងខ្លាំងណាស់
ចូរបំភ្លឺទៅ ឲ្យគេឃើញយើងក្នុងព្រះ
ការលេចជាក់ច្បាស់ ជាបរិសុទ្ធដោយសារព្រះគ្រីស្ទ ។
៣- ពន្លឺយើងអាច ផ្តល់អំណាចការប្រោសលោះ
ភ្លឺសព្វទាំងអស់ ក្នុងពួកមនុស្សលោកិយនេះ
ឃើញការសង្គ្រោះ គេបែរមករកព្រះគ្រីស្ទ
លះលោកិយនេះ ព្រះអង្គប្រោសឲ្យរួចពីស្លាប់ ។
177. គុណព្រះល្មមដល់អ្នកហើយ
១- អ្នកខ្សោយកម្លាំងឬអី បានជាភិតភ័យមិនបម្រើព្រះ (មិនបម្រើព្រះ)
អ្នកខ្សោយកម្លាំងឬអី បានជាភិតភ័យមិនបម្រើព្រះ
បន្ទរ- គុណទ្រង់ល្មមណាស់ ល្មមណាស់ល្មមដល់អ្នកហើយ ឱណាអ្នកអើយ
គុណទ្រង់ល្មមណាស់ ល្មមណាស់ល្មមដល់អ្នកហើយ ល្មមណាស់ទៅហើយ
២- អ្នកទុក្ខលំបាកឬអី បានជាភិតភ័យមិនបម្រើព្រះ (មិនបម្រើព្រះ)
អ្នកទុក្ខលំបាកឬអី បានជាភិតភ័យមិនបម្រើព្រះ
៣- គេដៀលត្មះអ្នកឬអី បានជាភិតភ័យមិនបម្រើព្រះ(មិនបម្រើព្រះ)
គេដៀលត្មះអ្នកឬអី បានជាភិតភ័យមិនបម្រើព្រះ
៤- គេបៀតបៀនអ្នកឬអី បានជាភិតភ័យមិនបម្រើព្រះ(មិនបម្រើព្រះ)
គេបៀតបៀនអ្នកឬអី បានជាភិតភ័យមិនបម្រើព្រះ
178. មិត្តអើយក្រោកឡើងពីព្រលឹម
១- មិត្តអើយក្រោកឡើងពីព្រលឹម ញញឹមសង្ឃឹមជីវិតថ្មី
ទទួលពន្លឺពេញរស្មី ចែងចាំងល្អក្រៃពីព្រះអង្គ
បន្ទរ- ព្រះគ្រីស្ទទ្រង់រស់ពីសុគត ជាអង្គបរិសុទ្ធទ្រង់បើកផ្លូវ
ធ្វើជាគំរូនាំយើងទៅ ដល់ឋានលំនៅព្រះបិតា ។
២- ក្រោកឡើងលុបមុខលាងខ្លួនប្រាណ ចាប់គម្ពីរអានកុំរុញរា
សរសើរតម្កើងដោយវាចា សូមក្តីករុណាពីព្រះអង្គ ។
៣- បើយើងសង្វាតដើរតាមទ្រង់ គម្ពីរតម្រង់ផ្លូវយើងហើយ
ត្រូវដើរទៅមុខកុំកន្តើយ ព្រះគង់បង្កើយរង់ចាំយើង ។
៤- មិត្តអើយក្រោកឡើងពីព្រលឹម ចូរមានសង្ឃឹមគ្រប់ទាំងផ្លូវ
ស្តាប់តាមព្រះគ្រីស្ទនោះត្រឹមត្រូវ ក្តីស្លាប់គ្មានផ្លូវឈ្នះយើងទេ ។
179. ទ្រង់ឃ្វាលខ្ញុំពិត
១- ព្រះអម្ចាស់ទ្រង់ជាអ្នកគង្វាលនៃខ្ញុំ (ស្ទួន)
ឥតភ័យបារម្ភ ដ្បិតទ្រង់នាំខ្ញុំដើរទៅមុខ (ដើរទៅមុខ)
ទៅរកស្មៅខ្ចីទីគ្មានសត្វអ្វីនៅចាំធ្វើទុក្ខ (ស្ទួន)
ទ្រង់យាងនាំមុខមិនឲ្យខ្ញុំភ្លាត់ទោសចេញឆ្ងាយ (ទាសចេញឆ្ងាយ) ។
២- ទ្រង់ឲ្យខ្ញុំសម្រាកនៅវាលស្មៅលំហើយ (ស្ទួន)
កំសាន្តទុក្ខស្បើយដោយព្រនង់ហើយនិងដំបង (និងដំបង)
ទ្រង់នាំខ្ញុំទៅតម្រង់សំដៅទឹកហូរថ្លាឆ្វង់ (ស្ទួន)
ក៏កែតម្រង់ព្រលឹងខ្ញុំផងល្អឡើងវិញ (ល្អឡើងវិញ) ។
៣- ទោះសេចក្តីស្លាប់តាមជាប់កៀកកិតប្រដេញ (ស្ទួន)
ហ៊ុំព័ទ្ធជុំវិញក៏គ្មានទោម្នេញអ្វីទាំងអស់ (អ្វីទាំងអស់)
ទ្រង់គង់ជាមួយជួយដោះទុក្ខព្រួយមិនឲ្យមានគ្រោះ (ស្ទួន)
ទ្រង់ជួយដោយស្មោះ ថែទាំឥតខ្ចោះដោយករុណា (ដោយករុណា)
៤- គឺជាព្រះគុណនិងក្តីសប្បុរសមេត្តា (ស្ទួន)
គ្រប់ពេលវេលា ទ្រង់ផ្តល់ហូរហៀរលើសប្រមាណ (លើសប្រមាណ) ។
ទ្រង់ឲ្យខ្ញុំចូលទទួលទីលានទ្រង់រៀបជាឋាន (ស្ទួន)
ខ្ញុំនៅសុខសាន្ត លើសួគ៌វិមានអស់កល្បអើយអស់កល្បអើយ ។
180. ព្រះអង្គឃ្វាលខ្ញុំ
១- ព្រះអង្គឃ្វាលខ្ញុំជារៀងរាល់ថ្ងៃ មិនឲ្យខ្ញុំទោសចេញឆ្ងាយ
ដ្បិតមានសត្វកាចចង្រៃ ចាំប្រល័យចាប់ជារំពារ ។
២- ខ្ញុំតែងវង្វេងក្នុងវាលលោកិយ ឆ្ងាយព្រះអង្គនៅកំព្រា
តែទ្រង់តាមរកការពារ ប្រោសឲ្យជាព្រលឹងសៅហ្មង ។
181. ព្រះអង្គជាអ្នកគង្វាលខ្ញុំ
១- ព្រះអង្គជាអ្នកគង្វាលខ្ញុំ ប្រសើរឧត្តមលើសជីវិត
ខ្ញុំនឹងមិនខ្វះអ្វីៗពិត ព្រោះក្តីងងឹតបានខ្ចាយខ្ចាត់ ។
២- ទ្រង់ឲ្យខ្ញុំដេកសម្រាកនៅ ទីដែលមានស្មៅខៀវស្រងាត់
តែងនាំខ្ញុំទៅឯក្បែរមាត់ ទឹកមានទៀងទាត់ថ្លាវិចិត្រ ។
៣- ទ្រង់កែព្រលឹងខ្ញុំឡើងវិញ ដោយនាំខ្ញុំចេញពីទុច្ចរិត
ឲ្យខ្ញុំបានយល់ពន្លឺពិត ឃើញក្តីសុចរិតនៅក្នុងទ្រង់ ។
៤- ទោះបីក្នុងពេលទូលបង្គំ ដើរកាត់ច្រកភ្នំពឹងព្រះអង្គ
ខ្ញុំគ្មានខ្លាចឡើយព្រោះអីទ្រង់ បានកំចាត់បង់សេចក្តីស្លាប់ ។
៥- ខ្ញុំមានព្រះអង្គរងជាខ្នង ព្រនង់ដំបងទ្រង់នៅជាប់
ការពារ, កន្លែងសម្រាប់ផ្តាប់ ចិត្តខ្ញុំឲ្យជាប់នឹងព្រះអង្គ ។
៦- ទ្រង់បានរៀបតុសម្រាប់ខ្ញុំ នៅមុខពួកខ្មាំងសត្រូវទ្រង់
ដោយម្ហូបឧត្តមឥតផ្ទឹមផង ឲ្យឃើញព្រះអង្គជាអម្ចាស់ ។
៧- ទ្រង់បានចាក់ប្រេងលាបក្បាលខ្ញុំ លើកតាំងឡើងកុំឲ្យក្រឡាស់
នៅជាប់ព្រះអង្គយ៉ាងជាក់ច្បាស់ ព្រះគុណច្រើនណាស់ត្រូវនឹកចាំ ។
៨- ប្រាកដជាសេចក្តីសប្បុរស មេត្តាប្រោសលោះពីបាបកម្ម
ករុណាជាប់នៅឥតប្រេះស្រាំ លើរូបខ្ញុំអស់មួយជន្មា ។
៩- ព្រះដ៏ពិតជ្រាបគ្រប់ទាំងអស់ ទ្រង់ជ្រាបឥតខ្ចោះលើមាគ៌ា
ដែលរៀបចំឲ្យពួកស្ងួនភ្លា ឆ្ពោះឋានសួគ៌ាដ៏អស្ចារ្យ ។
១០- ជ័យជម្នះទ្រង់បានផ្តល់មក គួរទទួលយកកុំរួញរា
តាមទ្រង់ដោយស្មោះក្នុងមាគ៌ា ទ្រង់នឹងការពារថែរក្សា ។
182. ព្រះបន្ទូលទ្រង់ជាទីពឹង
១- មានព្រះបន្ទូលដែលខ្ញុំទីពឹង ឲ្យព្រលឹងខ្ញុំបានរស់
សម្រេចចិត្តតាមទ្រង់ នាំខ្ញុំដើរឆ្ពោះឥតមានងាករេ
២- ទោះជាផែនដីផ្ទៃមេឃកន្លង បន្ទូលទ្រង់មិនផ្លាស់ប្រែ
ដាស់តឿនកំសាន្តខ្ញុំ ឲ្យទុកចិត្តតែព្រះបន្ទូលទ្រង់
៣- ព្រះបន្ទូលទ្រង់គឺជាអាហារ ឲ្យជីវិតខ្ញុំគង់វង់
ជាថ្នាំផ្សះដួងចិត្តដែលបានខូចបង់ ឲ្យក្សាន្តទុក្ខស្បើយ ។
183. ខ្ញុំទុកចិត្តនឹងព្រះបន្ទូលសន្យា
១- ខ្ញុំទុកចិត្ត នឹងព្រះបន្ទូលទ្រង់បានសន្យា
ជឿជាក់ថា ទ្រង់មិនដែលបោះបង់ចោលខ្ញុំឡើយ
ខ្ញុំចងចាំ តាំងពីថ្ងៃទ្រង់ប្រោសខ្ញុំរួចហើយ
មិនយូរឡើយ ទ្រង់វិលមកយកខ្ញុំទៅ ។
បន្ទរ- ទ្រង់សន្យា ជាពាក្យពិត ដ៏ផ្អែមពិរោះ ឲ្យខ្ញុំស្មោះ
សង្ឃឹមចងចាំ ព្រះវិញ្ញាណ ទុកជាត្រា ដៅចំណាំ
មានមរតកវិសេសបម្រុង ទុកឲ្យខ្ញុំ ស៊ូរង់ចាំ
ដរាបដល់ ថ្ងៃប្រោសប្រាណ ។
២- ទ្រង់សន្យា ច្បាស់ជាងពន្លឺលើមេឃខ្លាំងក្រៃ
ឥតមានអ្វី រាំងរាធ្វើឲ្យទ្រង់ភ្លេចបានទេ
ឯផ្ទៃមេឃ ផែនដីនឹងត្រូវសូន្យបាត់ទៅដែរ
ចំណែកឯ ពាក្យសន្យាទ្រង់ជាប់នៅ ។
៣- ទ្រង់ជាព្រះ មិនចេះផ្លាស់ប្រែដូចមនុស្សមានបាប
ទៀងដរាប ដ្បិតទ្រង់មានព្រះហឫទ័យស្មោះត្រង់
ស្រឡាញ់ពិត ទោះខ្ញុំខ្វះចិត្តស្មោះដូចព្រះអង្គ
កែតម្រង់ ឆ្នៃចិត្តឲ្យខ្ញុំជឿស៊ប់ ។
184. ពេលដែលខ្ញុំបានសង្រ្គោះហើយ
១- ពេលដែលខ្ញុំបានសង្គ្រោះរួចបាបហើយ
ព្រះអង្គអើយខ្ញុំរង់ចាំពេលទ្រង់មកដល់
មានសង្ឃឹមនៅក្នុងចិត្តឥតមានងឿងឆ្ងល់
លែងខ្វាយខ្វល់ពេលមកដល់ខ្ញុំបានថ្កុំថ្កើង ។
២- ខ្ញុំចាំយាមក្រែងទ្រង់មកខ្ញុំមិនដឹង
ព្រះអង្គនឹងយាងមកដល់លើកគ្រប់គ្នាឡើង
បើដេកលក់ជំនឿងក់រលត់ទាំងភ្លើង
តែផ្លុំឡើងខ្ញុំមិនឮទ្រង់យាងចោលបាត់ ។
185. ចូរចាំយាម
១- ចូរខំចាំយាម ទ្រង់ជិតមកហើយ
តាមព្រះបន្ទូលសន្យា ថាទ្រង់មកឆាប់ឥតនៅរេរា
ដោយសារយល់ដល់យើងរាល់គ្នា នៅចាំយាមទ្រាំងុយងោកណាស់
ចាំមើលផ្លូវ ម្ចាស់មកវិញ
បើកទ្វាររហ័ស ថ្វាយព្រះអម្ចាស់យាងចូលមក ។
២- យប់ជ្រៅណាស់ហើយ នាងក្រមុំអើយចូរក្រោក
មុនទ្រង់យាងមក ចាក់ប្រេងបំពេញចង្កៀង
ឲ្យទាន់នៅឆេះពន្លឺព្រាងៗ ចូររកប្រេងឲ្យពេញចង្កៀង
ក្រែងរលត់បាត់អស់រស្មី ពេលទ្រង់មក រកមិនទាន់
តើនាងបានអ្វី នឹងដង្ហែចូលមង្គលការ ។
៣- ថ្ងៃជិតរះហើយ តើនៅតែដេកដល់ណា
ក្រោកឡើងគ្រប់គ្នា មើលមេឃក្រហមស្រឡះ
លេចចេញរស្មីឲ្យយើងឃើញច្បាស់ ព្រះអាទិត្យសុចរិតនឹងរះ
បញ្ចេញរស្មីយ៉ាងរុងរឿង ដល់យើងហើយ ចាំទទួល
ព្រះអម្ចាស់យើង ដែលទ្រង់យាងមកតាមសន្យា ។
៤- ចូរខំចាំយាម ឱពួកបងប្អូនស្ងួនភ្លា
ទ្រង់មិនពន្យា ឆាប់វិលមកវិញជាក់ច្បាស់
មើលទីសម្គាល់កំពុងប្រែផ្លាស់ ជាភស្តុតាងចុងគ្រាព្រះគុណ
ដោយដឹងជាមុន ថាពេលទ្រង់មកជិតដល់ហើយ ។
186. រងទុក្ខក្នុងទ្រង់
១- ទ្រង់សព្វព្រះទ័យឲ្យខ្ញុំរងទុក្ខ ដើរឆ្ពោះទៅមុខផ្ទុកឈើឆ្កាងតាមរាល់ថ្ងៃ
ឲ្យឆ្កាងសាច់ឈាម លះចោលរបស់លោកិយ សម្លាប់និស្ស័យ
សាច់ឈាមដែលគ្មានតម្លៃ ដោយរងទុក្ខជាមួយទ្រង់ ។
២- ទ្រង់ចង់ឲ្យខ្ញុំស្គាល់ការលំបាក ក្រីក្រតោកយ៉ាកដូចទ្រង់ព្រមប្តូរលះបង់
ចោលសិរីល្អ មកស្វែងរកអ្នកលិចលង់ កាត់ស្រែក្រុងផង
លំបាកនឿយហត់ព្រះអង្គ គ្មានទីណាកើយព្រះសិរ ។
៣- រងទុក្ខសាច់ឈាមផុតទៅយ៉ាងឆាប់ មិនបាច់រ៉ាយរ៉ាប់
ប្រៀបសុខនៅឋានសួស្តី រងទុក្ខរួចហើយ មានអំណរក្នុងរស្មី
រង់ចាំតែថ្ងៃ ដែលទ្រង់ប្រទានសិរី ល្អឲ្យអស់កល្បជានិច្ច ។
187. សេចក្ដីអធិស្ឋាននៃព្រះអម្ចាស់
១- ឱ!ព្រះវរបិតានៃយើងខ្ញុំ នៅឋានឧត្តមសួគ៌ារុងរឿង
សូមឲ្យព្រះនាមទ្រង់បានបរិសុទ្ធឡើង សូមរាជ្យថ្កុំថ្កើងផងទ្រង់ឆាប់មកដល់។
២- សូមអោយបំណងព្រះរាជហឫទ័យ សម្រេចនៅដីផែនភពសាកល
ដូចនៅឋានសួគ៌ាជាឋាននិមល គ្មានសេសសល់ចន្លោះទីកន្លែងណា ។
៣- សូមប្រទានអាហារប្រចាំថ្ងៃ សូមប្រោសប្រណីអភ័យទោសា
ដ្បិតកូនក៏បានអត់ទោសឲ្យអ្នកណា ដែលប៉ះពារខុសឆ្គងលើកូនរាល់ថ្ងៃ ។
៤- សូមកុំនាំកូនឲ្យធ្លាក់ផុងជ្រៅ ចាញ់ល្បែងអាស្រូវអស់ផ្លូវកែខៃ
សូមរំដោះរូបកូនឲ្យមានសិរី ផុតពីក្តីអាក្រក់ដែលនាំសៅហ្មង ។
៥- ដ្បិតរាជ្យ ចេស្តា និងសិរីល្អ រុងរឿងបវរជារបស់ទ្រង់
ឋិតថេរជាដរាបអស់កល្បយូរលង់ ជារបស់ផងទ្រង់អស់កល្បជានិច្ច ។
........អាម៉ែន ។
188. ខ្ញុំសូមថ្វាយខ្លួន
១- ឱខ្ញុំសូមថ្វាយខ្លួន ដល់ព្រះអង្គ (ស្ទួន) ខ្ញុំស្មោះទទួលទ្រង់
* ឱព្រះយេស៊ូវសង្គ្រោះអើយ ទុកជាថ្លៃប្រោសលោះ (ស្ទួន)
២- ឱខ្ញុំសូមថ្វាយខ្លួន សូមអត់ទោស (ស្ទួន) លុបលាងបាបកំហុស
* ឱព្រះយេស៊ូវសង្គ្រោះអើយ ធ្វើខុសទាស់នឹងព្រះ (ស្ទួន)
៣- ឱខ្ញុំសូមថ្វាយខ្លួន សូមជម្រះ (ស្ទួន) លាងសំអាតឲ្យជ្រះ
* ឱព្រះយេស៊ូវសង្គ្រោះអើយ ឲ្យជ្រះល្អពិសិដ្ឋ (ស្ទួន)
៤- ឱខ្ញុំសូមថ្វាយខ្លួន សូមគង់ជិត (ស្ទួន) ខ្ញុំសូមបើកទ្វារចិត្ត
* ឱព្រះយេស៊ូវសង្គ្រោះអើយ សូមទ្រង់យាងចូលគង់ (ស្ទួន)
៥- សូមបង្កើតផលផ្លែ ក្នុងព្រះអង្គ (ស្ទួន) ព្រះវិញ្ញាណតម្រង់
* ឱព្រះយេស៊ូសង្គ្រោះអើយ ទ្រទ្រង់ចិត្តជឿស្មោះ (ស្ទួន)
189. សូមចូលមកពឹងជ្រក
១- ឱព្រះអម្ចាស់អើយ សូមទ្រង់ទទួល ព្រះអង្គអើយ រូបខ្ញុំផង
ខ្ញុំឱនក្រាបនៅទៀបឈើឆ្កាងព្រះអង្គ អង្វរលន់តួសូមអត់ ទោសា
សូមព្រះលោហិតថ្លៃថ្លា ផ្សះចិត្តដែលខូចគ្រាំគ្រា ។
២- ឱខ្ញុំសូមថ្វាយខ្លួន សូមចូលពឹងជ្រក ព្រះអង្គអើយ សូមរក្សា
សូមប្រទានព្រះវិញ្ញាណដ៏ថ្លៃថ្លា បាននៅទៀបព្រះឱរា រាល់ថ្ងៃ
ក្រែងខ្ញុំកើតមានគ្រោះភ័យ ដោយដៃអារក្សសាតាំង ។
៣- ខ្ញុំសូមតាមព្រះអង្គ ដ្បិតខ្មាំងប៉ុនប៉ង ព្រះអង្គអើយ ចាប់ជាខ្លាំង
បើជាប់ក្នុងព្រះអង្គខ្ញុំអាចតតាំង ទោះបាបផ្តន្ទាប្រឆាំង ជីវិត
ខ្ញុំអាងមានទ្រង់គង់ជិត ជាថ្មដាពឹងជ្រកអើយ ។
190. ខ្ញុំចង់ធ្វើជាគ្រីស្ទាន
១- បពិត្រព្រះអង្គ ខ្ញុំចង់ធ្វើជាគ្រីស្ទាន
គឺជាគ្រីស្ទានដែលមានទ្រង់គង់ក្នុងចិត្ត
ជាគ្រីស្ទាននៅក្នុងដួងចិត្ត ។
២- បពិត្រព្រះអង្គ ខ្ញុំចង់បានក្តីស្នេហ៍ស្និទ្ធ
សូមឲ្យដួងចិត្តខ្ញុំមានភក្តីទ្រង់ស្មោះ
ជាដួងចិត្តស្ម័គ្រលើទ្រង់ស្មោះ ។
៣- បពិត្រព្រះអង្គ ខ្ញុំចង់បានចិត្តសស្គុស
ស្អាតឥតកំហុសលែងខុសឆ្គងដូចពីមុន
លែងមានខុសឆ្គងដូចពីមុន ។
៤- បពិត្រព្រះអង្គ ខ្ញុំចង់បានចិត្តទន់ភ្លន់
សូមទ្រង់ឆ្នៃសូនរូបកូនតាមព្រះហឫទ័យ
សូមឆ្នៃកូនតាមព្រះហឫទ័យ ។
191. ខ្ញុំឃើញព្រះអង្គជាប់ឆ្កាង
បន្ទរ- ហា ហាលេលូយ៉ា ហាលេលូយ៉ាហា ហាលេលូយ៉ា
ហា ហាលេលូយ៉ា ហាលេលូយ៉ាហា ហាលេលូយ៉ា
១- ខ្ញុំឃើញព្រះអង្គជាប់ឆ្កាង ភ្នែកខ្ញុំភ្លឺស្វាង ឃើញព្រះគុណអស្ចារ្យ
ទ្រង់មានមេត្តាករុណា ឥតបន្ទោសា ប្រកាន់រូបខ្ញុំសោះ ។
បន្ទរ- ហា ហាលេលូយ៉ា ហាលេលូយ៉ាហា...
២- ទោសខ្ញុំតែទ្រង់ត្រូវរង ខ្ញុំធ្វើរំលង បញ្ញត្តិព្រះបិតា
តែទ្រង់ស្រឡាញ់អស្ចារ្យ ចាត់ព្រះបុត្រាឲ្យមកស្លាប់ជួសខ្ញុំ ។
បន្ទរ- ហា ហាលេលូយ៉ា ហាលេលូយ៉ាហា...
៣- ខ្ញុំសូមលន់តួព្រះអង្គ ថ្វាយចិត្តខូចបង់ និងរូបកាយគ្រាំគ្រា
សូមព្រះអង្គប្រោសមេត្តា លុបលាងទោសា ឱ!អម្ចាស់ជីវិត ។
បន្ទរ- ហា ហាលេលូយ៉ា ហាលេលូយ៉ាហា...
192. សូមលាងសម្អាតឲ្យខ្ញុំបានស្អាត
១- ឱព្រះអង្គអើយ ខ្ញុំមានកំហុសហើយ ដោយប្រព្រឹត្តធ្លោយ ល្មើសនឹងបញ្ញត្តិទ្រង់
បាបខ្ញុំធ្ងន់កន្លង ខ្ញុំសោកស្តាយខ្លាំងណាស់ (ខ្ញុំសោកស្តាយខ្លាំងណាស់)
សូមលាងសម្អាត បាបខ្ញុំឲ្យបានជ្រះ ដោយព្រះចេស្តា (ដោយព្រះចេស្តា) ។
២- ឱព្រះអង្គអើយ ខ្ញុំជាប់មានបាបហើយ កុំបោះបង់ឡើយ ឲ្យខ្ញុំនៅកំព្រា
សូមទ្រង់ប្រោសមេត្តា កុំទៅណាចោលផុត (កុំទៅណាចោលផុត)
សូមកុំដកយក ព្រះវិញ្ញាណបរិសុទ្ធ ចេញពីរូបខ្ញុំ (ចេញពីរូបខ្ញុំ) ។
៣- ឱព្រះអង្គអើយ ខ្ញុំជាប់មានទោសហើយ កុំបីខ្ញាល់ឡើយ ណាអម្ចាស់ឧត្តម
សូមលុបលាងចិត្តខ្ញុំ ឲ្យស្អាតពីសៅហ្មង (ឲ្យស្អាតពីសៅហ្មង)
កុំមើលចំពោះ ការខ្ញុំខុសរំលង ដោយក្តីករុណា (ដោយក្តីករុណា) ។
193. នោះខ្ញុំបានស្វែងរកព្រះអម្ចាស់
១- ទ្រង់ទល់ភ្នែកខ្ញុំមិនឲ្យលក់ ខ្ញុំមានក្តីទុក្ខនៅជាប់ជាប្រដេញ
ទាល់តែរកនិយាយមិនចេញ នោះខ្ញុំបានស្វែងរកព្រះអម្ចាស់ ។
២- ព្រលឹងនៃខ្ញុំមិនព្រមក្សាន្ត រីឯវិញ្ញាណក៏ល្វើយក្នុងទុក្ខា
ប្រទូលដៃឡើងរាល់វេលា នោះខ្ញុំបានស្វែងរកព្រះអម្ចាស់ ។
៣- ពេលលំបាកខ្ញុំច្រៀងពីទ្រង់ ច្រៀងថ្វាយព្រះអង្គដោយចិត្តពិចារណា
ក្នុងកាលមានសេចក្តីវេទនា នោះខ្ញុំបានស្វែងរកព្រះអម្ចាស់ ។
៤- ខ្ញុំស្រែករកព្រះទ្រង់ស្តាប់ខ្ញុំ ទ្រង់ជួយដោះខ្ញុំឲ្យរួចពីទុក្ខា
ដោយការប្រោសលោះយ៉ាងអស្ចារ្យ គ្មានព្រះឯណាដូចជាទ្រង់ឡើយ ។
194. សូមទ្រង់ប្រោសឲ្យរសាយ
១- លោកិយនេះល្បងខ្ញុំខ្លាំងណាស់ ឱព្រះអម្ចាស់ ប្រោសឲ្យរសាយ
អំណាចសាច់ឈាមនាំឲ្យខ្ញុំខ្វល់ខ្វាយ ភ្លេចព្រះទ្រង់ជួយដោះស្រាយ
រងបន្ទុកខ្ញុំ តែក្តីស្រឡាញ់ និងព្រះគុណធ្ងន់ ទ្រង់ដោះទុក្ខធំ
តែងរៀបផ្លូវឲ្យជៀសដោយសុខុម ដើរកាត់ច្រកភ្នំម្លប់សេចក្តីស្លាប់ ។
២- ខ្ញុំអធិស្ឋានឲ្យរសាយ ផ្ទេរទុក្ខទាំងឡាយថ្វាយទ្រង់ប្រញាប់
ទុក្ខកើតព្រោះល្បួងនាំឲ្យខ្ញុំធ្វើបាប ខ្ញុំខ្លាចណាស់សេចក្តីស្លាប់
រងទុក្ខក្នុងភ្លើង មានតែព្រះអង្គ ខ្ញុំអាចពឹងពាក់ សូមលើកខ្ញុំឡើង
សូមលុបទោសព្រោះខ្ញុំខុសធ្វើឆ្មើង ភ្លេចលើកតម្កើងទ្រង់ក្នុងជីវិត ។
195. ខ្ញុំអធិស្ឋានឲ្យបានរសាយ
១- ខ្ញុំអធិស្ឋានអើយ ឲ្យបានរសាយ ( ឲ្យរសាយ ឲ្យរសាយ )
ខ្ញុំអធិស្ឋានអើយ ឲ្យបានរសាយ ឈប់គិតខ្វល់ខ្វាយ (ឈប់គិតខ្វល់ខ្វាយ)
ផ្ទេរទុក្ខទាំងឡាយថ្វាយទ្រង់ទាំងអស់ (ផ្ទេរទុក្ខទាំងឡាយថ្វាយទ្រង់ទាំងអស់) ។
២- ខ្ញុំអំពាវព្រះអើយ សូមទ្រង់សង្គ្រោះ (សូមសង្គ្រោះ សូមសង្គ្រោះ)
ខ្ញុំអំពាវព្រះអើយ សូមទ្រង់សង្គ្រោះ ពីបាបទុរយស (ពីបាបទុរយស)
ជួយនាំខ្ញុំឆ្ពោះផុតការល្បងល្បង (ជួយនាំខ្ញុំឆ្ពោះផុតការល្បងល្បង) ។
៣- ខ្ញុំអធិស្ឋានអើយ ព្រោះចិត្តប៉ុនប៉ង (ចិត្តប៉ុនប៉ង ចិត្តប៉ុនប៉ង)
ខ្ញុំអធិស្ឋានអើយ ព្រោះចិត្តប៉ុនប៉ង ចង់បានទ្រង់ផង (ចង់បានទ្រង់ផង)
ជាម្ចាស់គ្រប់គ្រងខ្ញុំក្នុងជីវិត (ជាម្ចាស់គ្រប់គ្រងខ្ញុំក្នុងជីវិត) ។
៤- ខ្ញុំស្វែងរកព្រះអើយ ដ្បិតព្រះត្រង់ស្មោះ (ព្រះត្រង់ស្មោះ ព្រះត្រង់ស្មោះ)
ខ្ញុំស្វែងរកព្រះអើយ ដ្បិតព្រះត្រង់ស្មោះ ជាមិត្តជួយដោះ (ជាមិត្តជួយដោះ)
ទុក្ខព្រួយខ្ញុំអស់ ចិត្តធូររសាយ (ទុក្ខព្រួយខ្ញុំអស់ ចិត្តធូររសាយ) ។
196. ខ្ញុំភ្ងាក់អធិស្ឋាន
១- ខ្ញុំភ្ញាក់ពីព្រលឹម ខ្ញុំដឹងខ្លួនថានៅក្នុងព្រះហស្ថព្រះ
ចិត្តស្រឡះ សំពះលើកហត្ថអធិស្ឋាន (ស្ទួន)
២- ខ្ញុំបើកភ្នែកព្រឹមៗ រស្មីបានជះមកពេញក្នុងអង្គប្រាណ
ព្រះប្រទាន ពន្លឺមកក្នុងចិត្តខ្ញុំច្បាស់ (ស្ទួន)
៣- ខ្ញុំបានភ្ញាក់កំណើត ខ្ញុំបានកើតមកជាកូនរបស់ព្រះ
អស្ចារ្យណាស់ ដ្បិតព្រះឲ្យខ្ញុំហៅរកទ្រង់ (ស្ទួន)
បញ្ចប់- ហា ព្រះវរបិតា ព្រះរាជបុត្រា ព្រះវិញ្ញាណបរិសុទ្ធ (ស្ទួន)
197. សូមប្រទានពរទាំងមេៗ
១- សូមព្រះអម្ចាស់ទម្លាក់ព្រះពរទាំងមេ ព្រះពរទាំងមេទាំងមេ
មកយើងខ្ញុំផង ដល់កូនព្រះអង្គ ឲ្យមានជោគជ័យក្នុងជីវិត
ដែលស្ម័គ្រដើរតាម បញ្ញត្តិនៃព្រះដ៏ឧត្តម ។
២- សូមប្រទានពរសម្រាប់ជីវិតដែលទ្រង់ បង្កើតឡើងហើយជាថ្មី
បានក្តីសុខុម ជាពរឧត្តម មានដល់ព្រលឹង ឲ្យបានរស់
ជារៀងរហូត លុះបាននៅទៀបព្រះឱរា ។
៣- សូមព្រះវិញ្ញាណបរិសុទ្ធដ៏មានព្រះពរ ហើយនិងអំណាចតេជះ
ឫទ្ធីចេស្តា មកថែរក្សា ផ្តល់ចិត្តស្រឡាញ់ ពេញភក្តី
ឲ្យស៊ូលះបង់ ដូចទ្រង់ដែលមានព្រះទ័យស្មោះ ។
៤- សូមទ្រង់កែឆ្នៃចិត្តខូចប្រឡាក់សៅហ្មង ឲ្យបានស្អាតល្អបរិសុទ្ធ
ដោយពរទ្រង់ប្រោស តាមក្តីសន្តោស បានរើសតាំងឡើងជាកូនទ្រង់
ហើយទុកបម្រុង ដល់ថ្ងៃដែលត្រូវគ្រងមរតក ។
198. ទ្រងដាស់តឿនខ្ញុំឲ្យអធិស្ឋាន
១- ខ្ញុំមានបន្ទុកធ្ងន់នៅក្នុងចិត្ត នាំឲ្យគិត ដល់បញ្ហាត្រូវដោះស្រាយ
ជាសេចក្តីល្បង នាំឲ្យខ្វល់ខ្វាយ សូមលើកថ្វាយដល់ព្រះអង្គ ។
២- សូមទ្រង់ប្រោសមេត្តាបង្ហាញផ្លូវ ដែលត្រឹមត្រូវនោះខ្ញុំបានលើក
នាមទ្រង់ កិច្ចការយ៉ាងធំ បានសម្រេចផង ឈ្នះល្បែងដោយព្រះ
អង្គជួយ ។
បន្ទរ- ទ្រង់ដាស់តឿនខ្ញុំឲ្យអធិស្ឋាន ព្យាយាមចូលមកអោយអស់ទុក្ខព្រួយ
ក្រាបនៅទៀប បល្ល័ង្កព្រះអង្គតែមួយ ទើបពរផ្តល់ឲ្យ បានទាំង
អំណាចចេស្តា ។
៣- អរគុណព្រះអង្គទ្រង់បង្ហាញផ្លូវ ល្អត្រឹមត្រូវឲ្យខ្ញុំបានសម្រេចការ
ស្តាប់តាមព្រះអង្គ ឃើញការអស្ចារ្យ បន្ទុកចិត្តខ្ញុំរសាយ ។
199. ខ្ញុំសូមចូលមកឱនក្រាប
១- ខ្ញុំសូមចូល ឱនក្រាបទៀបបាទាទ្រង់ ទូលថ្វាយព្រះអង្គឱ្យជ្រាបគ្រប់កិច្ចការ
ដ្បិតអីព្រះអង្គ មានបន្ទូលថា ឈ្នះល្បងគ្រប់គ្រាដោយអធិស្ឋាន
ក្នុងព្រះនាមព្រះដ៏ថ្កើងថ្កាន បុត្រាប្តូរប្រាណមកជួយសង្គ្រោះ ។
២- សូមឱ្យសេចក្តីល្បងបានកន្លងផុត ជួយឱ្យទ្រាំអត់ធន់ទុក្ខលំបាកនោះ
មិនតាមសាច់ឈាម តាមព្រះទ័យស្មោះ សូមទ្រង់រំដោះឱ្យផុតកន្លង
ដោយអំណាចព្រះវិញ្ញាណទ្រង់ ជាព្រះផ្គត់ផ្គង់លោមកំសាន្តចិត្ត ។
៣- គឺព្រះអង្គតែមួយអាចជួយដោះទុក្ខ ពីនេះទៅមុខ ខ្ញុំមិនព្រួយ
ខ្វល់គិត ស្វែងរកនគរ និងក្តីសុចរិត របស់ព្រះពិតមុនគិតទ្រព្យធន
ក្នុងព្រះគ្រីស្ទមានគ្រប់ព្រះគុណ មានគ្រប់ទ្រព្យធនវិសេសនៃព្រះ ។
៤- ក្តីស្រឡាញ់របស់ព្រះវរបិតា ដែលខ្លាំងយ៉ាងណា រហូតដល់ព្រមលះ
បុត្រាតែមួយ លះឱ្យយើងច្បាស់ តើទ្រង់មិនលះអ្វីផងទាំងឡាយ
ឱ្យដល់កូនដែលបានសូមហើយ ស្រឡាញ់ជាត្រើយឱ្យកូនបានពរ ។
200. សូមនៅជាប់អែបនឹងព្រះអង្គ
១- ភាពងងឹតនៃទ្វីបលោក បាំងដូចពពក ខ្មៅក្រាស់បាត់អស់រស្មី
ងងឹតបាំងបាត់ព្រះម្ចាស់ថ្លៃ ឃើញតែលោកិយ ប្រឹងយកទុកជាពីទីពឹង
បាំងក្តីស្រឡាញ់របស់ព្រះ ជាម្ចាស់ព្រលឹង ដែលទ្រង់យាងមកប្រោសលោះ ។
២- ឱម្ចាស់ខ្ញុំអើយខ្ញុំក្រាប បង្គំសារភាព ចំពោះព្រះដោយត្រង់ស្មោះ
ខ្ញុំវង្វេងក្នុងផ្លូវខុស ធ្លាក់ខ្លួនមានទោស រងទុក្ខបាត់បង់ជីវិត
សូមទ្រង់មេត្តាលើកទោសា ដោយព្រះលោហិត លាងសម្អាតចិត្តខូចបង់ ។
៣- ខ្ញុំសូមតាំងទ្រង់ជាម្ចាស់ សូមរស់ក្នុងព្រះ ដឹកនាំដោយព្រះគុណទ្រង់
សូមប៉ាន់ឆ្នៃខ្ញុំព្រះអង្គ ហើយកែតត្រង់ ចម្លងដល់ឋានសុខុម
ខ្ញុំតាមព្រះអង្គកុំបោះបង់ ចោលទូលបង្គំ លោកិយនាំឲ្យវិនាស ។
201. ខ្ញុំវិលមកវិញ
១- ខ្ញុំបានឃ្លាតឆ្ងាយពីព្រះអង្គទៅ ចិត្តណាយហ្មងសៅ
ដោយសេចក្តីល្បងឆបោក ដាច់ចេញពីទ្រង់ កំព្រាទុក្ខសោក
អស់ក្តីសង្ឃឹមពឹងជ្រក ឃើញតែវិបត្តិ ។
២- ការល្បងលួងលោមរបស់លោកិយ ខ្លាំងក្លាពេកក្រៃ
ទាញនាំឲ្យខ្ញុំខកចិត្ត បើគ្មានទ្រង់ទេ វរដល់ខ្ញុំពិត
តែទ្រង់ខ្សឹបដាស់តឿនចិត្ត ឲ្យបែរមកវិញ ។
៣- ព្រះអម្ចាស់អើយពេលនេះខ្ញុំក្រាប ព្រោះខ្ញុំមានបាប
ដោយសារបោះបង់ព្រះចេញ សូមប្រោសចិត្តរឹង ឲ្យព្រមចុះចាញ់
ប្រទានសេចក្តីស្រឡាញ់ ស្មោះជាដរាប ។
៤- ខ្ញុំវិលមកវិញដោយចិត្តស្មោះស សូមផ្តល់អំណរ
កម្លាំងនិងចិត្តទន់ទាប ខ្ញុំវិលរកព្រះ យកឈ្នះផ្លូវបាប
សូមចូលលន់តួឱនក្រាប នៅទៀបឈើឆ្កាង ។
202. ខ្ញុំវិលវិញហើយ
១- ខ្ញុំវិលវិញហើយ ព្រះយេស៊ូវអើយ ខ្ញុំមករកទ្រង់ (ស្ទួន)
អស់ពេលយូរលង់ ខ្ញុំវិលវល់ក្នុងលោកិយងងឹត (ស្ទួន)
២- ខ្ញុំវិលវិញហើយ ព្រះយេស៊ូវអើយ ខ្ញុំឃើញច្បាស់ពិត (ស្ទួន)
ព្រះអង្គជាមិត្ត ទ្រង់ប្តូរជីវិត សុគតជួសខ្ញុំ (ស្ទួន)
៣- ខ្ញុំវិលវិញហើយ ព្រះយេស៊ូវអើយ ខ្ញុំថ្វាយបង្គំ (ស្ទួន)
តាំងទ្រង់ជាធំ ជាម្ចាស់នៃខ្ញុំ ជាអង្គសង្គ្រោះ (ស្ទួន)
៤- ខ្ញុំវិលវិញហើយ ព្រះយេស៊ូវអើយ ខ្ញុំជាមនុស្សទោស (ស្ទួន)
សូមទ្រង់ប្រោសលោះ ហើយជួយរំដោះខ្ញុំពីទុក្ខភ័យ (ស្ទួន)
៥- ខ្ញុំវិលវិញហើយ ព្រះយេស៊ូវអើយ បាបខ្ញុំធ្ងន់ក្រៃ (ស្ទួន)
សូមទ្រង់អភ័យ ទោសហើយកែឆ្នៃខ្ញុំឲ្យស្អាតផង (ស្ទួន)
៦- ខ្ញុំវិលវិញហើយ ព្រះយេស៊ូវអើយ ខ្ញុំមករកទ្រង់ (ស្ទួន)
ខ្ញុំលុតជង្គង់ ថ្វាយចិត្តដល់ទ្រង់ ទទួលខ្ញុំផង (ស្ទួន)
203. ខ្ញុំចង់តែថ្លែងពីព្រះនាមទ្រង់
១- ទូលព្រះបង្គំចង់ថ្លែងពីទ្រង់ នៅមុខមនុស្សផងឲ្យគេបានដឹងជាក់
ថាព្រះអង្គល្អ ព្រះទ័យស្រឡាញ់គ្រប់លក្ខណ៍
តែងលើកតម្កើងពួកអ្នក មានចិត្តសង្រេងទន់ទាប ។
២- ទូលព្រះបង្គំចង់ប្រាប់គ្រប់មនុស្ស ប្រាប់នាមពីរោះ នាមព្រះជួយដោះបាប
ថាទ្រង់សង្គ្រោះ ឲ្យរួចទុក្ខទោសដរាប
អ្នកណាលន់តួឱនក្រាប ទ្រង់តែងប្រោសដោយស្មោះសរ ។
៣- បើខ្ញុំបានថ្លែងប្រាប់នាមឧត្តម នៅក្នុងចិត្តខ្ញុំមានពេញដោយអំណរ
ខ្ញុំស្ងៀមមិនបាន ដ្បិតក្នុងដួងចិត្តពុះពោរ
ព្រោះនាមពីរោះបវរ ខ្ញុំស្កប់ចិត្តហួសប្រមាណ ។
៤- ឱព្រះអង្គអើយខ្ញុំនឹងប្រកាស នាមទ្រង់ឲ្យច្បាស់ សូមទ្រង់ប្រោសប្រទាន
អំណាចចេស្តា មានមាត់ពោលអាចស្តាប់បាន
ឮហើយមនុស្សបាបបែរថ្កាន ទទួលនាមដែលសង្គ្រោះ ។
204. សូមព្រះវិញ្ញាណយាងមកសណ្ឋិត
១- សូមព្រះវិញ្ញាណបរិសុទ្ធប្រោសប្រាណ យាងមកសណ្ឋិត (ស្ទួន)
សូមសោយរាជ្យក្នុងចិត្ត ហើយឆ្នៃជីវិត ខ្ញុំតាមព្រះទ័យ
សូមព្រះអង្គដឹកនាំ ហើយបង្រៀនខ្ញុំជារៀងរាល់ថ្ងៃ
ខ្ញុំចង់រស់ក្នុងជីវិតថ្មី សូមដឹកដៃនាំខ្ញុំតាមផ្លូវសុចរិត ។
២- សូមព្រះវិញ្ញាណបរិសុទ្ធប្រោសប្រាណ លោមកំសាន្តចិត្ត (ស្ទួន)
ពេលមានភ័យវិបត្តិ សូមលួងលោមចិត្ត ខ្ញុំឲ្យបានធូរ
សូមព្រះអង្គមេត្តា ផ្តល់ក្តីស្នេហា នៃព្រះយេស៊ូវ
មកក្នុងចិត្តខ្ញុំជាបរិបូណ៍ ពេញហៀរហូររាចសាចដល់គេគ្រប់គ្នា ។
៣- សូមព្រះវិញ្ញាណបរិសុទ្ធប្រោសប្រាណ ប្រទានចេស្តា (ស្ទួន)
បំពេញតាមត្រូវការ ខ្ញុំមានប្រាថ្នា ផ្សាយនាមព្រះគ្រីស្ទ
សូមព្រះអង្គមេត្តា ខ្ញុំទៅទីណា ក្នុងលោកីយ៍នេះ
ឲ្យគ្រប់សាសន៍បានស្គាល់ព្រះគ្រីស្ទ ដោយតេជះនៃព្រះវិញ្ញាណព្រះអង្គ ។
205. ខ្ញុំចង់បម្រើទ្រង់
២- ខ្ញុំចង់បម្រើទ្រង់ ចង់តាមព្រះអង្គលុះផុតដង្ហើម (លុះផុតដង្ហើម)
ខ្ញុំចង់បម្រើទ្រង់ ចង់តាមព្រះអង្គលុះផុតដង្ហើម
សូមទ្រង់ដកចិត្តឆ្មើងប្រកាន់ស្អប់ខ្ពើម ជួយខ្ញុំឲ្យផ្តើមមានក្តីស្រលាញ់ (ស្ទួន)
៣- ខ្ញុំចង់បម្រើទ្រង់ ចង់តាមព្រះអង្គឥតបែរថយវិញ (ឥតបែរថយវិញ)
ខ្ញុំចង់បម្រើទ្រង់ ចង់តាមព្រះអង្គឥតបែរថយវិញ
សូមទ្រង់ជួយឲ្យកាត់ចិត្តអាល័យចេញ ហើយប្រទានវិញនូវចិត្តស្ម័គ្រស្មោះ (ស្ទួន)
៤- ខ្ញុំចង់បម្រើទ្រង់ ចង់តាមព្រះអង្គលែងនឹកស្រណោះ (លែងនឹកស្រណោះ)
ខ្ញុំចង់បម្រើទ្រង់ ចង់តាមព្រះអង្គលែងនឹកស្រណោះ
កាត់ចិត្តចោលញាតិសន្តានទ្រព្យធនអស់ លីឈើឆ្កាងឆ្ពោះតាមព្រះហឫទ័យ (ស្ទួន)
៥- ខ្ញុំស្រឡាញ់ព្រះអង្គ ចង់បម្រើទ្រង់ជារៀងរាល់ថ្ងៃ (ជារៀងរាល់ថ្ងៃ)
ខ្ញុំស្រឡាញ់ព្រះអង្គ ចង់បម្រើទ្រង់ជារៀងរាល់ថ្ងៃ
ព្រោះទ្រង់សន្យាប្រទានផលកម្រៃ ជាជីវិតថ្មីរស់បានចីរកាល (ស្ទួន)
206. ខ្ញុំជាត្បូងរបស់ព្រះអង្គ
១- សូមទ្រង់ប៉ាន់ឆ្នៃខ្ញុំផង ខ្ញុំជាត្បូងទ្រង់ ដែលទ្រង់បានទិញ (ស្ទួន)
ឆ្នៃឲ្យបានស្អាតមានរស្មីពេញ ចាំងឆ្លុះប្រដេញដល់ភ្នែកគ្រប់គ្នា ។
២- សូមទ្រង់ដាក់ដាំលើមកុដ ដ៏ល្អបំផុត នៅលើសិរសា (ស្ទួន)
ជាត្បូងជ្រើសរើសពីក្នុងលោកា ទាំងពួកទេវតាក៏អរសប្បាយ ។
៣- សូមទ្រង់ថែត្បូងនេះទុក តទៅខាងមុខ កុំឲ្យអន្តរាយ (ស្ទួន)
ដ្បិតមានចោរលួចធ្វើឲ្យខ្ចាត់ខ្ចាយ ឲ្យខ្ញុំប្រែក្លាយជាអ័ព្វរស្មី ។
៤- សូមទ្រង់ទុកក្នុងព្រះហស្ត ឲ្យខ្ញុំនៅស្មោះ នឹងទ្រង់រាល់ថ្ងៃ (ស្ទួន)
ខ្ញុំនៅក្នុងទ្រង់តែងមានរស្មី ចាំងឆ្លុះលោកិយឃើញសិរីទ្រង់ ។
207. ព្រះយេស៊ូវអើយ!
១- ឱព្រះយេស៊ូវអើយ ចិត្តខ្ញុំស្រឡាញ់ព្រះអង្គ (ស្រឡាញ់ព្រះអង្គ)
ឱព្រះយេស៊ូវអើយ ចិត្តខ្ញុំស្រឡាញ់ព្រះអង្គ
ដ្បិតទ្រង់ជាមិត្តហឫទ័យស្មោះត្រង់ ជួយដោះទុក្ខខ្ញុំមិនឲ្យបាត់បង់
ទោះខុសដេកដួលក៏ជួយតម្រង់ ទ្រង់ជួយស្រោចស្រង់ខ្ញុំអ្នកមានបាប ។
២- ឱព្រះយេស៊ូវអើយ ខ្ញុំស្ម័គ្រដើរតាមទ្រង់ហើយ (ដើរតាមទ្រង់ហើយ)
ឱព្រះយេស៊ូវអើយ ខ្ញុំស្ម័គ្រដើរតាមទ្រង់ហើយ
ទ្រង់ជាសិរសានាំខ្ញុំរកត្រើយ កាត់ព្យុះរងល្បែងមិនដែលរាឡើយ
ឲ្យខ្ញុំអាចដើរតាមទ្រង់មិនល្វើយ នាំដាក់ដល់ត្រើយឋានសុខសួស្តី ។
៣- ឱព្រះយេស៊ូវអើយ ទ្រង់ឲ្យខ្ញុំមានកម្លាំង (ឲ្យមានកម្លាំង)
ឱព្រះយេស៊ូវអើយ ទ្រង់ឲ្យខ្ញុំមានកម្លាំង
ទ្រង់ជាមេទ័ពនាំមុខចូលច្បាំង តទល់មេបាបនាមឈ្មោះសាតាំង
បំផ្លាញក្តីស្លាប់ដីមានកម្លាំង ទ្រង់នាំមុខច្បាំងទាមទារជីវិត ។
៤- ឱព្រះយេស៊ូវអើយ ខ្ញុំថ្វាយបង្គំតែទ្រង់ (ថ្វាយបង្គំទ្រង់)
ឱព្រះយេស៊ូវអើយ ខ្ញុំថ្វាយបង្គំតែទ្រង់
ដ៏ជាព្រះពិតជាម្ចាស់គ្រប់គ្រង ទាំងផ្តល់ជីវិតមកឲ្យខ្ញុំផង
លោះខ្ញុំរួចខ្លួនលាងអស់សៅហ្មង រួចរាប់ខ្ញុំផងជាកូនស្ងួនភ្លា ។
៥- ឱព្រះយេស៊ូវអើយ ចិត្តខ្ញុំសរសើរដល់ទ្រង់ (សរសើរដល់ទ្រង់)
ឱព្រះយេស៊ូវអើយ ចិត្តខ្ញុំសរសើរដល់ទ្រង់
ព្រះពិតតែមួយព្រមថ្វាយរូបអង្គ ស្រឡាញ់ខ្ញុំណាស់មិនឲ្យបាត់បង់
សូមតាំងនាមទ្រង់ខ្ពស់លើសនាមផង ហើយស៊ូប្តូរបង់ដើរតាមទ្រង់ទៅ ។
208. ខ្ញុំទុកចិត្តលើទ្រង់ហើយ
១- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមទ្រង់ជួយដឹកដៃ នាំខ្ញុំដើរក្រោមកម្ដៅថ្ងៃ
ឆ្លងកាត់ស្បៃរាត្រី ឲ្យផុតពីដៃខ្មាំង
ខ្ញុំដឹងថាឈាមទ្រង់ជាទីអាង
ជួយគ្របបាំង លុបការអាស្រូវ លុបការអាស្រូវ ។
២- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមនាំខ្ញុំដើរទៅ ខ្ញុំដឹងច្បាស់ថាទ្រង់រៀបផ្លូវ
ដែលអាចនាំខ្ញុំទៅ ដល់ទីដៅសុខសាន្ត
ទោះឧបស័គ្គយ៉ាងណា ខ្ញុំដឹងថាឈើឆ្កាងទ្រង់ជាស្ពាន
អាចឆ្លងបាន ផុតជ្រោះមរណា ផុតជ្រោះមរណា ។
៣- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមទ្រង់ប្រោសមេត្តា ដឹកដៃខ្ញុំកាត់ភាពអន្និកា
នាំខ្ញុំចរយាត្រា ដល់ត្រើយនៃជីវិត
ទោះគ្រោះថ្នាក់យ៉ាងណា ខ្ញុំដឹងថាទ្រង់ជាមិត្តជិតស្និទ្ធ
ប្តូរជីវិត រងគ្រោះជួសខ្ញុំ រងគ្រោះជួសខ្ញុំ ។
៤- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមជួយទូលបង្គំ ខ្ញុំវង្វេងក្នុងសាគរធំ
ឲ្យជួបនឹងកោះត្រើយ ខ្ញុំដឹងថាទ្រង់គង់ជិតបង្កើយ
ចាំហុចដៃ ស្រង់យកខ្ញុំឡើង ស្រង់យកខ្ញុំឡើង ។

209. បានស្កប់ចិន្ដាលុបការរងទុក្ខ
១- បានស្កប់ចិន្តាលុបការរងទុក្ខ ព្រះអង្គទ្រង់ផ្តល់ក្តីសុខ ដែលទ្រង់បានទុក
ឱ្យសិស្សគ្រប់គ្នា អំណរ ព្រោះមានសេចក្តីសង្ឃឹមតាមពាក្យទ្រង់បានសន្យា
ដល់ពួកកូនព្រះគ្រប់គ្នា ថាគ្រាមកដល់នោះបានសិរីល្អ ។
បន្ទរ- ឱព្រះអង្គសង្គ្រោះអើយ ទ្រង់វិសេសដល់ខ្ញុំហើយ
មានតែទ្រង់ ជាសព្វគ្រប់ដល់យើងខ្ញុំ (ស្ទួន) ។
២- ព្រះវិញ្ញាណទ្រង់គង់ជាប់ជាមួយ កំសាន្តមិនឱ្យខ្វល់ព្រួយ
ទ្រង់ជាជំនួយ មានពេញចេស្តា បង្ហាត់បង្រៀនតាមសេចក្តីពិត
បំពេញតាមក្តីត្រូវការ ជួយដោះស្រាយគ្រប់បញ្ហា ការពារមិនឱ្យ
ចុះចាញ់សេចក្តីល្បួង ។
បន្ទរ- ឱព្រះអង្គសង្គ្រោះអើយ ទ្រង់វិសេសដល់ខ្ញុំហើយ
មានតែទ្រង់ ជាសព្វគ្រប់ដល់យើងខ្ញុំ (ស្ទួន) ។
210. ឱព្រះអម្ចាស់យេស៊ូវអើយ!
១- ព្រះអម្ចាស់យេស៊ូវអើយ ខ្ញុំស្រឡាញ់ព្រះអង្គខ្លាំងណាស់
សូមទទួលព្រះអង្គទុកជាម្ចាស់ លើជីវិតខ្ញុំដោយស្ម័គ្រស្មោះ ។
ព្រះអម្ចាស់យេស៊ូវអើយ ខ្ញុំសូមថ្វាយព្រលឹងទាំងអស់
រៀងរាល់ថ្ងៃសូមទ្រង់មេត្តាប្រោស ឲ្យខ្ញុំរស់សម្រាប់ទ្រង់មួយ ។
២- ព្រះអម្ចាស់យេស៊ូវអើយ គឺទ្រង់ហើយដែលសង្គ្រោះខ្ញុំ
ដោយរងទុក្ខជួសខ្ញុំអ្នកទោសធំ បង់ព្រះជន្មលោះទោសខ្ញុំហើយ ។
ព្រះអម្ចាស់យេស៊ូវអើយ ទ្រង់ស្រឡាញ់មិនចេះប្រែឡើយ
ចងចិត្តខ្ញុំឲ្យស្រឡាញ់ទ្រង់ហើយ ក្រែងកន្តើយជួយឲ្យជាប់នៅ ។
211. ខ្ញុំមានតែចិត្តភក្ដី
១- ខ្ញុំសូម អឺយ ថ្វាយចិត្តដែលមានភក្តី (ស្ទួន)
ដ្បិតខ្ញុំគ្មានអ្វីថ្វាយដល់ទ្រង់សោះ ទ្រង់បានស្នេហ៍ខ្ញុំយ៉ាងអឺយស្ម័គ្រស្មោះ
ហើយបានប្រោសលោះដោយព្រះលោហិត ។
២- ស្នេហ៍ទ្រង់ អឺយ មានឈាមទុកជាភ័ស្តុតាង (ស្ទួន)
ទ្រង់ប្រោសលោះលាងហើយផ្តល់ជីវិត ខ្ញុំជាបាបជនត្រូវរស់វិញពិត
ដ្បិតខ្ញុំថ្វាយចិត្តដែលមានភក្តី ។
៣- ទ្រង់ស្រ(អឺយ)ឡាញ់ខ្ញុំក៏ទន់សន្តោស (ស្ទួន)
បើខ្ញុំដើរខុសទ្រង់ប្រោសប្រណី ទោះដល់ដួលដេកក៏លើកទ្របី
បង្កើនស្មារតីឲ្យចិត្តហានក្លា ។
៤- ព្រះគ្រីស្ទ អឺយ ជាព្រះទ្រង់ស្រឡាញ់ពិត (ស្ទួន)
លះបង់ជីវិតហើយប្តូរសង្ខារ ដោយព្រោះរូបខ្ញុំទ្រង់មានមេត្តា
តាមក្តីករុណាមិនអាចវាស់បាន ។

212. ខ្ញុំលីឈើឆ្កាងដោយចិត្តស្មោះត្រង់
១- អឺងអឺយ ខ្ញុំលីឈើឆ្កាង ព្រះយេស៊ូវអើយ ដោយចិត្តស្មោះត្រង់ (ស្ទួន)
លីតាម លីតាមព្រះអង្គ ទុក្ខលំបាកផង ឥតដែលត្អូញត្អែរ (ស្ទួន)
២- អឺងអឺយ ខ្ញុំលីឈើឆ្កាង ព្រះយេស៊ូវអើយ ចិត្តឥតប្រួលប្រែ (ស្ទួន)
វេទនាតាមផ្លូវឥតល្ហែ គេដៀលស្រែកជេរ ចំអកឡកឡឺយ (ស្ទួន)
៣- អឺងអឺយ ខ្ញុំលីឈើឆ្កាង ព្រះយេស៊ូវអើយ ស្មោះតាមទ្រង់ហើយ (ស្ទួន)
ឥតត្រឡប់បែរក្រោយឡើយ សិង្ហស្នាក់ក៏ដោយ ឥតភ័យតក់ស្លុត (ស្ទួន)
៤- អឺងអឺយ ខ្ញុំលីឈើឆ្កាង ព្រះយេស៊ូវអើយ ចិត្តស្មោះបរិសុទ្ធ (ស្ទួន)
ទោះអ្វីស្នាក់រាំងពង្រាត់ ខ្ញុំក្រាញក្រាបលុត ដោយចិត្តសង្ឃឹម (ស្ទួន)
213. ខ្ញុំចង់នៅជិតព្រះអង្គ
១- ខ្ញុំចង់នៅជិតទ្រង់ ឱព្រះយេស៊ូវអើយ សូមទ្រង់ប្រោសមេត្តាឲ្យខ្ញុំ
បាននៅជិតជាប់ជាមួយព្រះអង្គ នោះព្រលឹងខ្ញុំបាន
ឆ្អែតស្កប់ស្កល់ស្រាកស្រាន្ត ដោយព្រះគុណដែលទ្រង់បានផ្តល់មកផង
សូមជួយកែតម្រង់ ដោយព្រះទ័យប្រណីមេត្តាអាណិត ។
២- ខ្ញុំចង់នៅជិតទ្រង់ ជិតជានិច្ចរាល់ថ្ងៃ ឲ្យទ្រង់ឆ្នៃសូនប៉ាន់ព្រលឹង
ផងខ្ញុំដែលខូចខ្ទេចខ្ទាំជាពិត ខ្ញុំចង់តាមទ្រង់ណាស់
ចង់ស្គាល់ព្រះអង្គច្បាស់ ដើម្បីបានប្រកបនឹងទ្រង់យ៉ាងស្និទ្ធ
សូមនាំខ្ញុំមកជិត ដាក់នៅជាប់ហើយផ្អោបនឹងព្រះឱរា ។
៣- ខ្ញុំចង់នៅជិតទ្រង់ ចង់បានកម្លាំងថ្មី កម្លាំងខាងសាច់ឈាមនោះមាន
ប្រយោជន៍បានត្រឹមនៅនាលោកា បើកម្លាំងទ្រង់ឲ្យ
ខ្ញុំនឹងមិនដែលខ្សោយ ជាកម្លាំងដ៏មានអំណាចចេស្តា
ឱព្រះដ៏អស្ចារ្យ សូមជួយខ្ញុំឲ្យមានកម្លាំងវិញ្ញាណ ។
៤- ខ្ញុំចង់នៅជិតទ្រង់ ដើម្បីបានបម្រើ តាមតែទ្រង់ចង់ប្រើឲ្យខ្ញុំ
ធ្វើការយ៉ាងណាដែលល្អរកគ្មាន គឺកិច្ចការយ៉ាងធំ
ការប្រសើរឧត្តម ដែលអាចជួយឲ្យមនុស្សផ្លាស់ប្រែចិត្តបាន
ឲ្យគេបែរវិលថ្កាន មកឯព្រះសង្គ្រោះដ៏មានចេស្តា ។
214. សូមនាំខ្ញុំ
១- ព្រះអម្ចាស់អើយ កុំចោលខ្ញុំឡើយ សូមដឹកនាំទៅ
ឲ្យដើរត្រង់ផ្លូវ ដូចអ្នកគង្វាលនាំចៀមទៅមុខ ។
២- ខ្ញុំមកពឹងជ្រក ឲ្យផុតទុក្ខសោក សូមផ្តល់ក្តីសុខ
ហើយយាងនាំមុខ នាំជៀសផុតទុក្ខផុតបាបសៅហ្មង ។
៣- ផ្លូវលោកគ្រោះថ្នាក់ មានខ្មាំងចាំស្ទាក់ ព័ទ្ធវាយចាប់ចង
ជាផ្លូវបាត់បង់ ខ្ញុំអាចដើរឆ្លងដោយទ្រង់នាំទៅ ។
៤- ខ្ញុំជាចៀមទ្រង់ ចៀមតូចខ្លៅល្ងង់ ច្រើនរង្វេងផ្លូវ
សូមទ្រង់តម្រូវ ឲ្យខ្ញុំដើរទៅចំក្រោលទ្រង់រៀប ។
215. សូមទ្រង់ឆាប់យាងមក
១- ព្រះអង្គអើយឆាប់យាងមក ឱព្រះអង្គអើយឆាប់យាងមក
ខ្ញុំទ្រាំទន្ទឹងក្នុងទុក្ខសោក ចាំទ្រង់យាងមកតាំងរាជ្យឡើង តាំងរាជ្យឡើង ។
ខ្ញុំរង់ចាំ ចាំយាមរាល់ថ្ងៃ ប្រុងជាស្រេចចូលទៅឋានថ្កើង
មកស្រង់ខ្ញុំឡើង តម្កើងក្នុងរាជ្យទ្រង់ ក្នុងរាជ្យទ្រង់ ។
២- ព្រះអង្គអើយឆាប់មកវិញ ឱព្រះអង្គអើយឆាប់មកវិញ
ក្តីល្បងនាំឲ្យរងទោម្នេញ ភ័យព្រួយខ្លាចចាញ់ត្រូវបាត់បង់ ត្រូវបាត់បង់ ។
សូមប្រទាននូវក្តីអំណរ នៃឋានសួគ៌មានក្នុងព្រះអង្គ
และកម្លាំងផង សម្រងឲ្យបរិសុទ្ធ ឲ្យបរិសុទ្ធ ។
៣- លោកិយដុនដាបខ្លាំងណាស់ ឱលោកិយដុនដាបខ្លាំងណាស់
សេចក្តីងងឹតបាំងយ៉ាងក្រាស បាំងព្រះអម្ចាស់ខ្ពស់បំផុតខ្ពស់បំផុត ។
អម្ចាស់អើយចាំដល់កាលណា ខ្ញុំខ្លោចផ្សាវេទនាតក់ស្លុត
ក្តីល្បែងឡោមព័ទ្ធ សូមទ្រង់ឆាប់យាងមក ឆាប់យាងមក ។
216. កូនមានកំហុសចំពោះព្រះបិតា
១- ខ្ញុំសូមចូលមកឱនក្រាបប្រណម្យ (ស្ទួន) នៅទៀបបាទាអម្ចាស់ឧត្តម (ស្ទួន)
ដែលប្រោសរូបខ្ញុំឲ្យផុតក្តីមរណា ។
២- សូមទតមើលកូនកុំបាំងភក្ត្រា (ស្ទួន) កូនមានកំហុសចំពោះបិតា (ស្ទួន)
ទាំងមិននឹកនាផ្ចង់ចិត្តអធិស្ឋាន ។
៣- បពិត្រព្រះអង្គជួយខ្ញុំឲ្យបាន (ស្ទួន) បន្ទាបចិត្តកាយថ្វាយបង្គំថ្កាន (ស្ទួន)
ដល់ព្រះដ៏មានព្រះទ័យទន់សន្តោស ។
៤- សូមទ្រង់ទតមើលអស់ទាំងកំហុស(ស្ទួន)ដែលបានរំលងឬជ្រុលលើសលោះ(ស្ទួន)
ខ្វះខាតចន្លោះមិនពេញព្រះហឫទ័យ ។
៥- សូមលាងសម្អាតចិត្តខ្ញុំជាថ្មី (ស្ទួន) សូមចូលជិតព្រះទទួលអ្វីៗ (ស្ទួន)
បានតាមសេចក្តីសំណូមអធិស្ឋាន ។
217. ខ្ញុំចង់បានចិត្តស្ងប់
១- ព្រះយេស៊ូវអើយខ្ញុំចង់បានចិត្តស្ងប់ ចិត្តចាស់ធុញថប់វក់វីដូចរលក
ផាយផាត់ដោយព្យុះកំណាចកំពុងបក់បោក ជាចិត្តភ្នកចង់បានតែក្តីវិនាស ។
តើឲ្យខ្ញុំស្ងប់ចិត្តម្តេចបាន ទោះខ្ញុំមានទ្រព្យធនពោរពាស
មិនដែលស្កប់នឹងត្បូងប្រាក់មាស តែអម្ចាស់អាចឲ្យខ្ញុំស្ងប់បាន ។
២- មានតែទ្រង់ហើយដែលជាម្ចាស់ចិត្តខ្ញុំ ផ្តល់ក្តីសុខុមឲ្យស្ងប់លើសប្រមាណ
មានសន្តិភាពក្នុងទ្រង់ដែលអាចប្រទាន ឲ្យខ្ញុំបានទទួលនូវចិត្តមួយថ្មី ។
ចិត្តក្នុងទ្រង់ជាចិត្តស្ងប់ពិត នៅថេរឋិតមិនដូចលោកិយ
សូមប្រទានដោយប្រោសប្រណី ក្រែងលោកិយយកឈ្នះលើខ្ញុំបាន ។
៣- ទ្រង់ជាអម្ចាស់នៃសន្តិភាពពិត កាលគង់ក្នុងចិត្តនោះបានស្ងប់ស្រាកស្រាន្ត
សូមដកចិត្តធំចិត្តលោភអួតអាងចង់បាន ហើយប្រទានជាចិត្តពេញដោយមេត្រី
ព្រះអម្ចាស់អើយសូមសណ្ឋិត គង់ក្នុងចិត្តឲ្យមានភក្តី
ឲ្យខ្ញុំស្ងប់ផុតចិត្តអប្រិយ ផ្តល់ចិត្តថ្មីដែលមកពីព្រះអង្គ ។
218. ខ្ញុំរងចាំទ្រង់
១- ខ្ញុំរង់ចាំទ្រង់ ឱព្រះអម្ចាស់អើយ សូមទ្រង់ឆាប់យាងមក (ស្ទួន)
នៅលោកិយនេះពេញដោយទុក្ខសោក ព្យុះបាបបក់បោកឲ្យត្រូវវិនាស (ស្ទួន)
២- ខ្ញុំស៊ូរង់ចាំ ឱព្រះអម្ចាស់អើយ ទ្រង់រើសស្រមាំងរាស្ត្រ (ស្ទួន)
ចូលរាជនគរ ដែលមិនវិនាស គឺនគរព្រះបិតារៀបចំ (ស្ទួន)
៣- ដល់ពេលកំណត់ ឱព្រះអម្ចាស់អើយ សូមមកទទួលខ្ញុំ (ស្ទួន)
ចេញពីលោកនេះទើបផុតទុក្ខធំ ចូលឋានឧត្តមតាមទ្រង់សន្យា (ស្ទួន)
៤- ខ្ញុំនៅក្នុងលោក ឱព្រះអម្ចាស់អើយ សូមទ្រង់ថែរក្សា (ស្ទួន)
ជួយនាំចិត្តខ្ញុំកុំឲ្យប្រេះឆា ប្រែប្រួលសាវ៉ាលះបង់ព្រះចេញ (ស្ទួន)
៥- ពេលខ្ញុំរង់ចាំ ឱព្រះអម្ចាស់អើយ សូមទ្រង់ជួយបំពេញ (ស្ទួន)
តាមភាពខ្វះខាតឲ្យស្អាតឡើងវិញ ឲ្យខ្ញុំបានពេញគ្មានកន្លែងខុស (ស្ទួន)
៦- ខ្ញុំស្មោះរង់ចាំ ឱព្រះអម្ចាស់អើយ សូមទ្រង់មេត្តាប្រោស (ស្ទួន)
កុំចោលខ្ញុំឡើយឲ្យខ្ញុំជាប់ទោស ខុសឆ្គងសន្តោសព្រោះចាំជានិច្ច (ស្ទួន)
219. ក្នុងព្រះហស្ដទ្រង់
១- ក្នុងព្រះហស្តទ្រង់ ក្ដាប់បិទបាំងខ្ញុំឲ្យផុតពីទុក្ខ
ទោះបីមានភ្លៀង ហើយខ្យល់ព្យុះបក់បោកគំហុក
គង់តែខ្ញុំទុកចិត្តដល់ទ្រង់គ្មានភ័យវិតក្ក ខ្ញុំបានក្តីសុខដោយសារស្នាមរបួសទ្រង់ ។
បន្ទរ- ឱ!ព្រះអម្ចាស់ព្រះយេស៊ូវអើយ ខ្ញុំមិនភ្លេចឡើយព្រះគុណព្រះអង្គ
នៅលើឈើឆ្កាង ទ្រង់បានស្ម័គ្រព្រះទ័យប្តូរបង់
លះព្រះជន្មទ្រង់ព្រោះចង់សង្គ្រោះរូបខ្ញុំ ។
២- ក្នុងព្រះហស្តទ្រង់ ខ្ញុំមានទីអាងគួរកក់ក្តៅណាស់
ពេលមានទុក្ខព្រួយ ទ្រង់ជួយឲ្យធូរស្បើយស្រឡះ
ឲ្យចិត្តខ្ញុំឈ្នះលើអស់ទាំងក្តីរងវេទនា ពេលឈឺគ្រាំគ្រាទ្រង់ជាគ្រូពេទ្យពូកែ ។
៣- ក្នុងព្រះហស្តទ្រង់ ត្រចៀកខ្ញុំផ្ចង់ស្តាប់ព្រះសូរសៀង
ដាស់តឿនណែនាំ ឲ្យខ្ញុំរស់ថ្វាយទ្រង់ឥតល្អៀង
ខ្ញុំមានអំណរហើយចង់សរសើរទ្រង់ដោយសៀង ទោះបីព្យុះភ្លៀង
ខ្ញុំច្រៀងក្នុងព្រះហស្តទ្រង់ ។
220. សូមទ្រង់គ្រប់គ្រងលើចិត្តខ្ញុំ
១- ខ្ញុំសូមលើកហត្ថា (អឺអឺយ) ក្រាបលុតលំអុតថ្វាត់ថ្វាយ (ស្ងួន)
បង្គំថ្វាយដល់អង្គព្រះពណ្ណរាយ ដែលជួយសង្គ្រោះដល់រូបខ្ញុំ (ស្ទួន)
២- ទ្រង់មានឫទ្ធិអង់អាច (អឺអឺយ) អំណាចចេស្តាឧត្តម (ស្ទួន)
សូមចូលមកគ្រប់គ្រងលើចិត្តខ្ញុំ ដឹកនាំឲ្យបានស្អាតម៉ត់ហ្មង (ស្ទួន)
៣- សូមទ្រង់ចាប់តាំងរាជ្យ (អឺអឺយ) លើចិត្តផងខ្ញុំព្រះអង្គ (ស្ទួន)
បង្ហាត់បង្រៀនឲ្យអាចដើរឆ្លង ដល់ត្រើយឋានសួស្តីឧត្តម (សុន)
៤- សូមព្រះវិញ្ញាណពិត (អឺអឺយ) បំភ្លឺក្នុងដួងចិត្តខ្ញុំ (ស្មូន)
ទោះខ្មាំងព្យាបាទបៀតបៀនបង្ខំ ស៊ូទ្រាំមិនចោលទ្រង់សោះឡើយ (គ្មាន)
221. ព្រះពរទ្រង់នឹងមកដល់
១- សូមព្រះអង្គ ទ្រង់មេត្តាអាសូរ ប្រទានព្រះពរ
* ឲ្យយើងខ្ញុំមានជោគសិរី (ស្ទួន) ហាលេ ហាលេលូយ៉ា
ឲ្យយើងគ្រប់គ្នា ភ្លឺពីព្រះភក្ត្រទ្រង់ ភ្លឺពីព្រះភក្ត្រទ្រង់ ។
២- សូមឲ្យមនុស្ស បានស្គាល់ផ្លូវព្រះអង្គ អស់ទាំងសាសន៍ផង
* បានស្គាល់ពីសេចក្តីសង្គ្រោះ (ស្ទួន) ហាលេ ហាលេលូយ៉ា
មនុស្សលើលោកា សរសើរព្រះនាមថ្លាថ្លៃ សរសើរព្រះនាមថ្លាថ្លៃ ។
៣- សូមអស់ទាំង នគរលើផែនដី បានរីករាយក្រៃ
* ច្រៀងសប្បាយក្នុងព្រះអម្ចាស់ (ស្ទួន) ទ្រង់នឹងជំនុំជំរះ
ដល់អស់ទាំងសាសន៍ ហើយគ្រប់គ្រងដោយទៀងត្រង់
ហើយគ្រប់គ្រងដោយទៀងត្រង់ ។
៤- សូមអស់មនុស្ស សរសើរដល់ព្រះអង្គ គ្រប់ព្រះពរផង
* ទ្រង់ប្រទានមកឲ្យយើងខ្ញុំ (ស្ទួន) ចូរកោតខ្លាចព្រះឧត្តម
ឲ្យបានសិក្តសម ឱផែនដីចុងផុតអើយ ឱផែនដីចុងផុតអើយ ។
222. សូមទ្រង់ប្រទានក្ដីសុខ
១- សូមទ្រង់ប្រទាន ឲ្យបានក្តីសុខ (ស្ទួន)
រាស្ត្រទ្រង់កំពុងរងទុក្ខ សោយសោក វិយោគគ្រាំគ្រា (ស្ទួន)
២- រាស្ត្រទ្រង់អត់បាយ ក្រហាយផ្ទៃផ្សារ (ស្ទួន)
សូមផ្តល់ចំណីអាហារ លុះត្រា បានឆ្អែតស្កប់ស្កល់ (ស្ទួន)
៣- រាស្ត្រទ្រង់ងងឹត ដួងចិត្តវិលវល់ (ស្ទួន)
សូមបំភ្លឺឲ្យបានយល់ ស្គាល់ដល់ នគរព្រះជាក់ (សន)
៤- រាស្ត្រទ្រង់ជាប់ជង់ ផុងក្នុងអន្ទាក់ (ស្ទួន)
សូមដោះខ្ចោះឃ្នាងច្រវាក់ ដែលទាក់ រួតរិតអាត្មា (ស្ទួន)
៥- សូមទ្រង់រំដោះ ពីជ្រោះមរណា (ស្ទួន)
ប្រោសលោះរាស្ត្រទ្រង់ដោយសារ ចេស្តា នៃព្រះលោហិត (ស្ទួន)
223. សូមទ្រង់ទទួលផង
១- ព្រះអម្ចាស់អើយសូមទទួលយក ជីវិតខ្ញុំផង (ស្ទួន) ខ្ញុំស៊ូលះបង់
ស៊ូលះបង់ថ្វាយទ្រង់ឥតស្តាយ ស៊ូលះបង់ថ្វាយទ្រង់ឥតស្តាយ ។
២- សូមទ្រង់ទទួលយកពេលវេលា ខ្ញុំជារាល់ថ្ងៃ (ស្ទួន) ឲ្យបានរស់ថ្វាយ
បានរស់ថ្វាយអំណរសរសើរ បានរស់ថ្វាយអំណរសរសើរ ។
៣- ព្រះអម្ចាស់អើយសូមទទួលយក ដៃខ្ញុំទៅប្រើ (ស្ទួន) ឲ្យខ្ញុំបានធ្វើ
ខ្ញុំបានធ្វើការថ្វាយព្រះអង្គ ខ្ញុំបានធ្វើការថ្វាយព្រះអង្គ ។
៤- សូមទ្រង់ទទួលយកជើងទាំងពីរ ទៅជាមួយផង (ស្ទួន) ឲ្យដើរតាមទ្រង់
ដើរតាមទ្រង់ជាប់ជាប្រកិត ដើរតាមទ្រង់ជាប់ជាប្រកិត ។
៥- ព្រះអម្ចាស់អើយសូមទទួលយក តង្វាយស្ម័គចិត្ត(ស្ទួន) ខ្ញុំថ្វាយទ្រង់ពិត
ថ្វាយទ្រង់ពិតដោយចិត្តជ្រះថ្លា ថ្វាយទ្រង់ពិតដោយចិត្តជ្រះថ្លា ។
៦- សូមទ្រង់ទទួលយកទាំងតម្រិះ ហើយនិងប្រាជ្ញា (ស្ទួន) ទ្រង់ប្រើយ៉ាងណា
ប្រើយ៉ាងណាក៏ខ្ញុំត្រេកអរ ប្រើយ៉ាងណាក៏ខ្ញុំត្រេកអរ ។
៧- ព្រះអម្ចាស់អើយសូមទទួលយក សំនៀងស្រួយល្អ(ស្ទួន) ខ្ញុំច្រៀងថ្វាយពរ
ច្រៀងថ្វាយពរបវរសួស្តី ច្រៀងថ្វាយពរបវរសួស្តី ។
៨- សូមទ្រង់ទទួលយកបបូរមាត់ ខ្ញុំទៅកែឆ្នៃ (ស្ទួន) ឲ្យបាននិយាយ
បាននិយាយពីព្រះឧត្តម បាននិយាយពីព្រះឧត្តម ។
224. ដង្វាយខ្ញុំថ្វាយស្ម័គ្រពីចិត្ដ
១- តង្វាយខ្ញុំថ្វាយស្ម័គ្រពីចិត្ត ឥតមាននឹកគិតពីក្រក្រី
ថ្វាយច្រើនកើតច្រើនចម្រើនវ័យ ព្រះសព្វហឫទ័យឲ្យខ្ញុំថ្វាយ ។
២- ទ្រព្យកណ្តៀរកោរកណ្តុរកាត់ ថ្វាយព្រះមិនបាត់មិនបង់ឡើយ
ទឹកភ្លៀងធ្លាក់ចុះដល់ដីហើយ ព្រះប្រទានឲ្យកើតផ្លែផ្កា ។
៣- ខ្វល់ខ្វាយធ្វើអ្វីហួសប្រមាណ មើលសត្វតិរច្ឆានព្រះរក្សា
ចំណែករូបខ្ញុំទ្រង់មេត្តា លើសជាងបក្សាព្រះផ្គត់ផ្គង់ ។
៤- អរគុណព្រះអង្គខ្ញុំសូមថ្វាយ ជីវិតរូបកាយថ្វាយដល់ទ្រង់
ថ្វាយស្ម័គ្រពីចិត្តដោយស្មោះត្រង់ បម្រើព្រះអង្គរៀងរហូត ។
225. សព្វគុណព្រះអង្គ
១- ពេលណាអ្នកនៅតែឯង ត្រមោចកណ្តោចកណ្តែង នឿយព្រួយក្រៃលែង
ស្រេកឃ្លានចង់ឆ្ងាញ់ ប្រយ័ត្ន ប្រយ័ត្នអារក្ស វាមក វាមកល្បងផ្ចាញ់
ឲ្យធ្លាក់ទៅវិញ វិនាសទៀងជាក់ ។
២- អារក្សស្ទូចអ្នកនឹងនុយ ល្អស្រស់មានក្លិនឆ្ងាញ់ឈ្ងុយ ទប់ខ្លួនកុំធ្លោយ
ផុងជាប់អន្ទាក់ ប្រយ័ត្ន ប្រយ័ត្ននឹងវា ដែលក្លែងធ្វើជាមិត្តអ្នក
វាល្បែងទាញទាក់ ឲ្យអ្នកក្សិណក្ស័យ ។
៣- អារក្សពូកែប្រើល្បិច បបោសអង្អែលចាក់ចុច ចាក់ចំចំណុច
ដែលនៅទន់ខ្ចី វាច្រៀង វាច្រៀងបំពេរ ឲ្យអ្នកគិតតែលោកិយ
ភ្លេចកំណើតថ្មី ភ្លេចក្តីស្រឡាញ់ ។
៤- អារក្សវាលាក់កំនួច ដូចសិង្ហមានចង្កូមស្រួច ពួនស្ទាក់លបលួច
ត្របាក់អ្នកវិញ វាមាន វាមានបំណង ពង្រាត់អ្នកពីព្រះចេញ
ឲ្យរងទោម្នេញ ឆ្ងាយពីព្រះអង្គ ។
៥- អាវុធពូកែសក្តិសិទ្ធ អាវុធដ៏មានឥទ្ធិឬទ្ធិ គឺគម្ពីរពិត
កាន់ដោយផ្ចិតផ្ចង់ ត្រូវចូលត្រូវចូលឲ្យជិត ប្រកបស្និទ្ធនឹងព្រះអង្គ
ធ្វើតាមពាក្យទ្រង់ ហើយអធិស្ឋាន ។
226. គឺព្រះអម្ចាស់ហើយ
១- ចិត្តទូលបង្គំមិនឆ្មើងឆ្មៃ តម្កើងខ្លួនឯង តម្កើងខ្លួនឯង
ទាំងចេះនឹកក្រែង ខ្លាចខ្លួនឯងអួតខុសដំណើរ ដែលអស្ចារ្យហួសល្បត់
ទូលបង្គំបាន ទូលបង្គំបានរំងាប់ព្រលឹងស្ងប់ស្រេច ។
២- គឺដូចជាក្មេងដែលលែងដោះ នៅជាមួយម្តាយ នៅជាមួយម្តាយ
ទោះផ្តាច់ដោះហើយ នៅនឹងម្តាយដោយស្ងប់រំងាប់ សង្ឃឹមជាដរាប
អើព្រលឹងទូល បង្គំប្រៀបដូចជាកូនដែលផ្តាច់ដោះហើយ ។
227. ព្រះគ្រីស្ទមានជ័យជម្នះ
១- សាតាំងមេបះបោរ វាខំកៀងគរកម្លាំងរាល់ថ្ងៃ (ស្ទួន)
ព្រះតម្កើងវាខ្ពស់ក្រៃ មិនស្កប់ចិត្តឡើយចង់ធំស្មើព្រះ (ស្ទួន)
២- សាតាំងល្បែងអេវ៉ា ដែលជាមាតានៃមនុស្សគ្រប់សាសន៍ (ស្ទួន)
ឲ្យធ្វើល្មើសបញ្ញត្តិព្រះ ហ៊ានលូកដៃបេះផ្លែដឹងខុសត្រូវ (ស្ទួន)
៣- ព្រះបានដាក់បណ្តាសា សាតាំងមោហារហូតតទៅ (ស្ទួន)
វាពិតជាខ្មាំងសត្រូវ បង្វែងកូនចៅមនុស្សគ្រប់តំណ (ស្ទួន)
៤- សាតាំងប្រើល្បិចកល នាំជ្រួលច្របល់មិនឈប់មិនឈរ (ស្ទួន)
វាយហ្វូងចៀមព្រះយេស៊ូវ កកាយ កកូរឲ្យបែកបាក់គ្នា (ស្ទួន)
៥- សាតាំងនាំគេឯង ឲ្យឆ្កួតវង្វេងភ្លេចព្រះបិតា (ស្ទួន)
ធ្វើទាស់នឹងរាជបុត្រា ដែលទ្រង់ស្នេហាធ្វើការសង្គ្រោះ (ស្ទួន)
៦- សាតាំងខ្មាំងនៃព្រះ មិនដែលយកឈ្នះលើព្រះបានសោះ (ស្ទួន)
ព្រះគ្រីស្ទឈ្នះលើទាំងអស់ នឹងចាប់វាបោះក្នុងភ្លើងអស់កល្ប (ស្ទួន)
228. ព្រះគ្រីស្ទទ្រង់ឈ្នះ
១- ព្រះគ្រីស្ទជាព្រះនៃខ្ញុំ ខ្ញុំត្រូវតែដើរតាមព្រះអង្គ (ស្ទួន)
ព្រោះអីអារក្សវាខំល្បែងល្បង វាមានបំណងឲ្យខ្ញុំចុះចាញ់ (ស្ទួន)
២- ខ្ញុំមានព្រះគង់ជាមួយ ទ្រង់ទុកខ្ញុំជាមិត្តសម្លាញ់ (ស្ទួន)
ទោះបីអារក្សវាខំផ្ចាលផ្ចាញ់ ខ្ញុំមានព្រះគ្រីស្ទជាព្រះទ្រង់ឈ្នះ (ស្ទួន)
៣- ខ្ញុំយកទ្រង់ជាថ្មដា ដ្បិតទ្រង់មានឬទ្ធីតេជះ (ស្ទួន)
ទ្រង់បានដណ្តើមយកជ័យជំនះ បានឈ្នះលើម្ចាស់សេចក្តីងងឹត (ស្ទួន)
៤- សាតាំងជាមេលើបាប ប្រឆាំងដរាបនឹងម្ចាស់ជីវិត (ស្ទួន)
វាចង់បានខ្ញុំជាចំណុះពិត ដើម្បីបំរើបំណងចិត្តវា (ស្ទួន)
៥- ព្រះគ្រីស្ទទ្រង់បានស្រឡាញ់ ទ្រង់ស៊ូប្ដូរបង់ព្រះជន្មា (ស្ទួន)
ទុកជាថ្លៃលោះរូបយើងគ្រប់គ្នា ឲ្យរួចផុតពីអំណាចក្តីស្លាប់ (ស្ងួន)
៦- ខ្ញុំយកទ្រង់ជាពំនាក់ ហើយខំដើរតាមអស់ទាំងច្បាប់ (ស្ទួន)
ទ្រង់តែងដោះខ្ញុំឲ្យរួចយ៉ាងឆាប់ ដ្បិតទ្រង់បានឈ្នះលើសាតាំងហើយ (ស្ទួន)
229. ជ័យជម្នះក្នុងគ្រាលំបាក
១- កាលណាអ្នកត្រូវ គេធ្វើទុក្ខ ហើយបៀតបៀន
ត្រូវគេធ្វើបាប ដោយព្រោះភាព ជាគ្រីស្ទាន
នោះអ្នកនឹងបានព្រះពរមិនខាន ព្រោះព្រះវិញ្ញាណគង់នៅជាមួយ (ស្ទួន)
២- ទោះត្រូវអត់ឃ្លាន ត្រូវបៀតបៀន ខ្លាំងក៏ដោយ
ទោះត្រូវលំបាក ត្រូវគ្រោះថ្នាក់ ខ្លាំងក៏ដោយ
ព្រះគ្រីស្ទទ្រង់ឈ្នះលោកិយរួចហើយ កុំភិតភ័យឡើយទ្រង់ជួយឲ្យឈ្នះ (ស្ទួន)
៣- កាលណាអ្នកត្រូវ រងទុក្ខទោស ព្រោះព្រះគ្រីស្ទ
ការបានអំណរ ហើយត្រេកអរ ដោយបានឈ្នះ
បម្រុងទុកឲ្យធំណាស់ មកុដភ្លឺត្រចះនៅឋានសួគ៌ា (ស្ទួន)
230. ទ្រង់លោះខ្ញុំឲ្យរួចពីបណ្ដាសារ
១- លោកិយនេះជាប់មានបាប ត្រូវបណ្តាសា តែមនុស្សលោកគ្មានដឹងថា
ខ្លួនត្រូវវិនាសសោះឡើយ ដរាបដល់ពេលទ្រង់យាងមក ។
២- ព្រះអង្គទ្រង់នាំខ្ញុំរត់ ចេញពីផ្លូវលោក តែមេល្បែងចង្រៃមក
ដេញតាមប្រកិតរាល់ថ្ងៃ នាំឲ្យភ្លាត់ក្នុងភាពអន្និកា ។
បន្ទរ- តែគុណនៃទ្រង់ធ្ងន់លើសប្រមាណ ទ្រង់ប្រោសប្រទានឲ្យខ្ញុំរួចបណ្តាសា
ខ្ញុំមិនវិនាស បានជីវិត គឺដោយសារ ព្រះបន្ទូលទ្រង់ ។
៣- ព្រលឹងខ្ញុំលើកតម្កើង ព្រះគុណព្រះអង្គ ដោយទ្រង់បានស៊ូប្តូរបង់
លោះខ្ញុំឲ្យរួចទទេ គ្មានអង្គណា ស្មើព្រះមេត្រី ។
231. ចម្រៀងជ័យជម្នះ
១- ព្រះគ្រីស្ទទ្រង់បានត្រូវសុគត អស់បីថ្ងៃតាមផែនការកំណត់ (ស្ទួន)
ហើយទ្រង់រស់ឡើងវិញប្រាកដ ដោះយើងរួចផុតអស់ទោសពៃរ៍
ឲ្យយើងឲ្យយើងរស់មានជ័យ លែងភ័យខ្លាចខ្មាំងថ្កោលទោសា ។
ព្រះគុណព្រះគ្រីស្ទធ្ងន់អស្ចារ្យ ព្រះលោហិតទ្រង់មានចេស្តា (ស្ទួន)
ទ្រង់លាងបាបយើងដោយមេត្តា រាប់យើងរាល់គ្នាជាសុចរិត
យើងមានយើងមានជ័យពិត មានឫទ្ធិឈ្នះមេចោទប្រកាន់ ។
២- ទ្រង់គង់ខាងស្តាំព្រះបិតា អង្វរជំនួសយើងរាល់គ្នា (ស្ទួន)
ទ្រង់មិនទុកឲ្យយើងនៅកំព្រា ព្រះបិតាកាន់ខាងយើងហើយ
ខ្មាំងទាស់នឹងយើងមិនបានឡើយ ទ្រង់ជួយកាន់ក្ដីយើងឲ្យឈ្នះ ។
គ្មានអ្វីអាចពង្រាត់បង្រាស់ យើងពីក្តីស្រឡាញ់នៃព្រះ (ស្ទួន)
ដ្បិតទ្រង់ស្រឡាញ់យើងជាខ្លាំងណាស់ យើងឈ្នះយើងឈ្នះក្នុងព្រះគ្រីស្ទ
យើងច្រៀងចម្រៀងជ័យជម្នះ យើងឈ្នះយើងឈ្នះក្នុងព្រះគ្រីស្ទ ។
232. ឲ្យត្រូវសេចក្ដីល្បួង
១- ជួនកាលព្រះអម្ចាស់ បើកឲ្យកើតមានសេចក្តីល្បង
មកដល់យើងតែម្តង ប្រយោជន៍ឲ្យយើងចេះប្រុងប្រៀប
កាលណាការណ៍កើតឡើង គួរយើងដឹងថាព្រះទ្រង់រៀប
ផ្លូវឲ្យយើងជៀសបាប ក្រែងជំពប់ដួលហួសប្រមាណ ។
២- ប្រៀបដូចត្របកភ្នែក តើកំទេចចង់ចូលតាមណា
វាធ្មេចបិទការពារ ខ្លាចមានការណ៍ចូលនាំរំខាន
ព្រះគង់ជិតកុំខ្លាច គ្មានអ្វីអាចមកប៉ះពាល់បាន
កូនព្រះដឹងប្រមាណ ដ្បិតយើងមានព្រះគង់ក្នុងខ្លួន ។
៣- ការល្បងតែងកើតឡើង ដោយសារយើងមិនប្រុងប្រយ័ត្ន
ចំណង់សាច់ឈាមរិត ឲ្យដួងចិត្តត្រូវចាប់អង្រួន
ធ្លាក់ចូលក្នុងអន្ទាក់ មានគ្រោះថ្នាក់ជំពប់ដួលផ្ទួន
ចាក់ទម្លុះទាំងខ្លួន មិនមាំមួនត្រូវអន្តរធាន ។
៤- ព្រះចង់ល្បងជំនឿ ឲ្យយើងដើរអែបជាប់ព្រះអង្គ
មានការត្រូវពឹងទ្រង់ ដ្បិតព្រះអង្គជួយយើងមិនខាន
ល្បងជាប់ឡើងថ្នាក់ថ្មី ថ្នាក់ពេញវ័យអាងជំនឿបាន
តាំងទ្រង់ទុកក្នុងប្រាណ ល្បងប៉ុន្មានយើងត្រូវជៀសផុត ។
233. ខ្ញុំក៏មានជ័យជម្នះជាមួយនឹងទ្រង់
១- ទោះស្លាប់ឬរស់ ចិត្តខ្ញុំត្រង់ស្មោះនឹងព្រះអម្ចាស់ (ស្ទួន)
ព្រះអង្គល្អណាស់ ទង់សុខចិត្តលះបង់ព្រះជនា (ស្ទួន)
២- ព្រះអង្គមានជ័យ សុគតបីថ្ងៃហើយឈ្នះមរណា (ស្ទួន)
ទ្រង់ឈ្នះលោកា មានព្រះជីវ៉ាគង់នៅសព្វថ្ងៃ (ស្ទួន)
៣- ជ័យជម្នះទ្រង់ ត្រចះត្រចង់រុងរឿងពេកក្រៃ (ស្ងួន)
ម្ចាស់ខ្ញុំមានជ័យ ខ្ញុំក៏មានជ័យជាមួយនឹងទ្រង់ (ស្ទួន)
៤- ខ្ញុំអរគុណព្រះ ខ្ញុំបម្រើព្រះកើនផលកន្លង (ស្ទួន)
គឺដោយសារទ្រង់ ខ្ញុំក៏ឈ្នះក្នុងព្រះគ្រីស្ទយេស៊ូវ (ស្ទួន)
234. ទ្រង់ជួយដោះទុក្ខ
១- ពេលណាមានទុក្ខលំបាក ព្រះគុណទ្រង់ផ្តល់ថែមទៀត
ទោះក្នុងគ្រាចង្អៀតខ្ញុំរស់ដោយសង្ឃឹមជាក់ មានអំណរមកដល់
ភ្លេចខ្វល់ព្រួយក្រលំបាក ការបៀតបៀនគ្រោះថ្នាក់
ពួកខ្មាំងឡោមព័ទ្ធចាំស្ទាក់ ព្រះគ្រីស្ទជាខែលរងឈ្នះ ។
២- គ្រានេះមានវេទនាខ្លាំង លោកិយជឿនលឿនខាងបាប
បានផលទុក្ខដុនដាប ចម្បាំងអត់ឃ្លានព្រាត់ប្រាស់ ខ្ញុំមានព្រះយេស៊ូវ
បន្ធូរទុក្ខស្បើយរហ័ស ព្រះអង្គមិនដែលក្រឡាស់
ទ្រង់តែងលួងលោមថ្នមថ្នាក់ ។
៣- ព្រះគុណហូរមក្បួនដាច់ ជួយខ្ញុំរាល់ពេលយប់ថ្ងៃ
រស់នៅក្នុងលោកិយមានព្រះទីពឹងពំនាក់ លោកិយនេះមិនស្គាល់
តែព្រះស្គាល់ខ្ញុំយ៉ាងជាក់ មនុស្សឲ្យទុក្ខគ្រោះថ្នាក់
ទាញនាំឲ្យជាប់អន្ទាក់ តែព្រះដោះដោយព្រះគុណ ។
235. ទ្រង់ជួយមិនដែលខាន
១- តាំងតែពីខ្ញុំបានជឿព្រះអង្គ មានសេចក្តីទុក្ខល្បងល្បងជាញយៗ
តែទ្រង់មានព្រះហឫទ័យស្មោះ ជួយដល់ខ្ញុំមិនឲ្យធ្លោយ
ដោយទ្រង់មិនបណ្តោយឲ្យល្បួងហួសកម្លាំង
ទ្រង់រៀបផ្លូវឲ្យជៀសឧបស័គ្គដែលរារាំង នាំខ្ញុំផុតគ្រោះថ្នាក់ ។
២- ខ្ញុំសម្រេចចិត្តដើរតាមព្រះអង្គ មានខ្មាំងបៀតបៀនប៉ុនប៉ងធ្វើឲ្យអាក់
គំរាមកំហែងលោមបញ្ឆោត ធ្វើឲ្យខ្ញុំបែរចិត្តគ្រាក
ចោលទ្រង់ព្រោះលំបាកនៅតាមផ្លូវទៅមុខ
តែព្រះអង្គដឹកដៃខ្ញុំជាប់ ទទួលផ្ទុកការលំបាកជួសខ្ញុំ ។
៣- ខ្ញុំសម្រេចចិត្តធ្វើការថ្វាយព្រះ កិច្ចការសាច់ឈាមចង់ឈ្នះការឧត្តម
មេល្បែងឡោមព័ទ្ធខ្ញុំជុំជិត តែទ្រង់បានការពារខ្ញុំ
រងជាប់មិនបារម្ភជួយខ្ញុំគ្រប់ទាំងអស់
ការបានសម្រេចយកជោគជ័យ ដ្បិតទ្រង់ស្មោះជួយខ្ញុំមិនដែលខាន ។
236. មានពរហើយ
១- ឱពួកកំសត់ខាងវិញ្ញាណអើយ អ្នកពិតជាបានពរហើយ
ដ្បិតព្រះទ្រង់សព្វព្រះទ័យ បើកនគរឋានសួគ៌ថ្លាថ្លៃ
ឲ្យអ្នកចូលដោយសេរី យកទុកជាទ្រព្យ ។
២- រីឯពួកអ្នករែងព្រួយយំសោក ដ្បិតព្រះអម្ចាស់ទ្រង់រាប់
ឲ្យអ្នកមានចិត្តស្រាកស្ងប់ ក្តីកំសាន្តប្រទានយ៉ាងគាប់
ថាគួរនឹងបាន ។
៣- អស់អ្នកស្លូតត្រង់ក៏មានពរពិត ពរខ្ពស់ថ្លៃថ្លាវិចិត្រ
នឹងគ្រងផែនដីជាឋាន ទុកជាទ្រព្យមរតកថ្កើងថ្កាន
ឥតមានអ្នកណានឹងហ៊ាន ដកហូតយកឡើយ ។
៤- ខាងពួកអ្នកដែលចង់បានសុចរិត ស្រេកឃ្លានយុត្តិធម៌ពិតៗ
ទៀងត្រង់ត្រឹមត្រូវបានហើយ អ្នកនឹងឆ្អែតឥតខ្វះខាតឡើយ
ដ្បិតព្រះបានរាប់អ្នកហើយ ថាអ្នកសុចរិត ។
៥- មានពរ អស់អ្នកមានចិត្តមេត្តា មានក្តីសន្តោសករុណា
សន្តានចិត្តទន់អាណិត អ្នកនឹងបានព្រះប្រទានពិត
ឲ្យសមការអ្នកប្រព្រឹត្ត ដោយក្តីមេត្តា ។
៦- អ្នកដែលមានចិត្តល្អបរិសុទ្ធ មានពរដូចទ្រង់សន្មតិ
ជាពរវិសេសថ្លៃថ្លា ព្រះសម្តែងឲ្យឃើញភក្ត្រា
ពេញសិរីល្អអស្ចារ្យ មិនអាចផ្ទឹមបាន ។
៧- អ្នកផ្សះផ្សាគេឲ្យជានឹងព្រះ មានពរផ្តល់ឲ្យច្រើនណាស់
ព្រោះអ្នកនាំគេវិលថ្កាន ប្រែចិត្តចោលផ្លូវបាបសាមាន្យ
ជឿព្រះនោះអ្នកនឹងបាន ជាកូនព្រះពិត ។
៨- ចូរអរសប្បាយពួកត្រូវបៀតបៀន ត្រូវគេតិះដៀលបំពាន
ដោយព្រោះសេចក្តីសុចរិត ពោលបង្កាច់ខុសសេចក្តីពិត
ដោយសារនាមម្ចាស់ជីវិត នឹងបានឋានសួគ៌ ។
237. មានពរហើយអស់អ្នកសុចរិត
១- មានពរហើយអស់អ្នកដែលមិនព្រមស្ម័គ្រ (អឺយ) ដើរតាមអំពើបាប (ស្ទួន)
ហើយគេចពីមនុស្សអាក្រក់រៀងរាបដរាប មានចិត្តសុភាពជឿព្រះអម្ចាស់ ។
២- ទោះពេលយប់ឬថ្ងៃ ចិត្តត្រេករីករាយ (អឺយ) នឹងក្រឹត្យវិន័យព្រះ (ស្ទួន)
ដោយរំពឹងគិតឲ្យបានយល់ព្រះបន្ទូលច្បាស់ ខ្ជាប់ខ្ជួនតាមព្រះឥតធ្វេសគំនិត។
៣- អ្នកនោះបានចម្រើន កិច្ចការផលកើន (អឺយ) ដូចឈើក្បែរផ្លូវទឹក (ស្ទួន)
ផ្កាផ្លែដេរដាស មិនដែលស្រពោនត្រួយស្លឹក ឲ្យផលសន្លឹកតាមរដូវកាល ។
៤- ឯមនុស្សអាក្រក់ ត្រូវខ្យល់ផាត់បក់ (អឺយ) ខ្ចាត់ខ្ចាយដូចអង្កាម (ស្ទួន)
ព្រះអង្គនឹងញែកបំបែកពួកអ្នកមិនជឿតាម ពីរាស្ត្រទ្រង់ភ្លាមមិនឲ្យនៅជិត ។
៥- ទ្រង់បានប្រទានពរ ដ្បិតជ្រាបផ្លូវល្អ (អឺយ) របស់ពួកសុចរិត (ស្ទួន)
ឯផ្លូវមនុស្សអាក្រក់ កិច្ចកល កំជិត ផ្លូវវឹកវរពិត នឹងត្រូវវិនាស ។
238. ព្រះអង្គស្រឡាញ់រូបខ្ញុំឥតរសាយ
១- ថ្ងៃដែលខ្ញុំថ្វាយខ្លួននោះប្រៀបដូចជា ថ្ងៃខ្ញុំរៀបការជាមួយព្រះអង្គ (ស្ទួន)
ចិត្តខ្ញុំស្មោះត្រង់ តាមព្រះអង្គរាល់ថ្ងៃ (ស្ទួន)
២- ទទួលព្រះយេស៊ូវហើយខ្ញុំត្រេកអរ ខ្ញុំមានអំណរក្នុងជីវិតថ្មី (ស្ទួន)
តែឧបស័គ្គក្រៃ ពួកផ្ទះខ្ញុំទិទាន (ស្ទួន)
៣- គេត្មះតិះដៀលគេពោលបញ្ជីចិត្ត ឲ្យខ្ញុំទ្រាំអត់ស្ទើរតែពុំបាន (ស្ទួន)
កើតចិត្តអប្រិយ មិនយូរប៉ុន្មាន (ស្ទួន)
៤- ខ្ញុំភ្លេចគ្រាដើមខ្ញុំភ្លេចពាក្យសន្យា ដែលធ្លាប់ពោលថាខ្ញុំស្រឡាញ់ទ្រង់ (ស្ទួន)
ខ្ញុំចោលព្រះអង្គ ព្រោះខ្លាចអស់តម្លៃ (ស្ទួន)
៥- ចង់បានសក្តិយសកេរ្តិ៍ឈ្មោះនិងប្រាក់កាស ដែលពិតជាព្រះរបស់លោកិយ (ស្ទួន)
ទ្រង់ហៅធ្វើកន្តើយ កើតចិត្តអប្រិយ (ស្ទួន)
៦- តែក្តីស្រឡាញ់នៃព្រះនោះអស្ចារ្យ រកក្តីស្នេហ៍ណាផ្ទឹមពុំបានឡើយ (ស្ទួន)
ខ្ញុំក្បត់ទ្រង់ហើយ ទ្រង់បែរជាអាណិត (ស្ទួន)
៧- ព្រះអង្គស្រឡាញ់រូបខ្ញុំឥតរសាយ ឥតចេះជិនណាយថ្នាំងថ្នាក់គំនិត (ស្ទួន)
ខ្ញុំកែប្រែចិត្ត ស្ម័គ្រស្មោះទ្រង់លុះក្ស័យ (ស្ទួន)
239. ជ័យជម្នះលើអារក្ស
១- អារក្សសាតាំងជាខ្មាំងព្រះតាំងពីយូរ ព្រះយេស៊ូវទ្រង់មានជ័យជម្នះ
ប្រុងប្រយ័ត្ន ប្រឹងតស៊ូឲ្យបានឈ្នះ កុំឲ្យវាមានឱកាស
វាធ្វើទុក្ខណាស់ កូនព្រះណាខ្សោយ ។
២- វាជានាគ ជាមេវិញ្ញាណអាក្រក់ វាកុហក ឆបោកលោមឲ្យធ្លោយ
នាមយេស៊ូវ ឮភ្លាមអារក្សត្រូវថយ ទ្រង់ឈ្នះបណ្ដេញមិនឲ្យ
ជាន់ឋានសួគ៌ឡើយ បោះមកផែនដី ។
បន្ទរ- ព្រះនាមព្រះយេស៊ូវ ជាព្រះនាម មានចេស្តាស្កាល្បី ផ្ចាញ់អារក្ស
ដែលជាចៅហ្វាយលោកិយ ទ្រង់នឹងធ្វើទោសធ្ងន់ក្រៃ
ជាប់ច្រវាក់ហើយ ធ្លាក់នរកទៀត ។
៣- សព្វថ្ងៃនេះ វាក្រវែលដូចជាសិង្ហ តែទ្រង់ដឹង ត្រូវពឹងទ្រង់កុំឃ្លាត
បើប្រហែស នុ៎ះវាលៃលករកស្នៀត តែវាមិនឈ្នះទ្រង់ទៀត
ទ្រង់គង់នៅបៀត ជាន់ក្បាលវាជាប់ (ច្រៀងបញ្ចប់ថែម) ព្រះយេស៊ូវ ។
240. រស់នៅក្នុងគ្រូសារនៃព្រះ
១- ព្រះវរបិតាអស្ចារ្យទ្រង់សន្តោស ឲ្យខ្ញុំបានរស់ក្នុងគ្រួសារថ្មី (ស្ទួន)
រស់ដោយមានន័យ ចិត្តស្អប់ ធូរស្រាកស្រាន្ត (ស្ទួន)
២- ទ្រង់ផ្សះផ្សារយើងគ្រប់សាសន៍ដោយព្រះគ្រីស្ទ ឲ្យជានឹងព្រះព្រមបែរវិលថ្កាន (ស្ទួន)
មករួមសុខសាន្ត នឹងព្រះ ខ្ពស់បំផុត (ស្ទួន)
៣- ឥឡូវយើងរស់ក្នុងគ្រួសារនៃព្រះ ស្រឡាញ់គ្នាណាស់ដោយចិត្តបរិសុទ្ធ (ស្ទួន)
រួមរស់រហូត ដោយសុខ សន្តិភាព (ស្ទួន)
៤- អរគុណព្រះអង្គដែលទ្រង់ជាសិរសារ ឥតមានសាសន៍ណាប្រកាន់ខ្ពស់ទាប (ស្ទួន)
ទ្រង់ឲ្យស្មើភាព បងប្អូន រួមលោហិត (ស្ទួន)
241. សែនសប្បាយរីករាយ
១- សែនសប្បាយរីករាយ យើងអើយជាកូនព្រះពិត ព្រោះយើងមានជីវិត
ដោយព្រះយេស៊ូវប្រោសលោះ តាំងជាកូននៃព្រះ ជាម្ចាស់លើគ្រប់ទាំងអស់
ដោយព្រះគុណដ៏ស្មោះ ទ្រង់ធ្វើនៅកាល់វ៉ារី ។
២- មានតែក្តីអំណរ ហូរមកដូចខ្សែទឹកជន់ វិសេសលើសទ្រព្យធន
ដែលមនុស្សខំប្រឹងសំភី យកទុកជាអំណរ ស្មានបានក្សាន្តក្នុងជីវី
ធ្ងន់ដូចផ្ទុកគីរី ខុសពីអំណរនៃព្រះ ។
៣- សែនសប្បាយរីករាយ យើងអើយមានសិទ្ធសេរី មានច្បាប់ចូលរាល់ថ្ងៃ
ទៅដល់នៅចំពោះព្រះ សូមអ្វីៗពីទ្រង់ ព្រះទ័យព្រះអង្គល្អណាស់
សូមទាំងប្ញទ្ធិតេជៈ យកឈ្នះលើចិត្តបាបជន ។
៤- មានតែក្តីអំណរ ធ្វើការបម្រើព្រះអង្គ ដោយក្តីស្រឡាញ់ផង
ពីព្រះដ៏មានព្រះគុណ គ្មានភ័យព្រួយតក់ស្លុត នឹងខ្មាំងប៉ងធ្វើទារុណ
ដ្បិតអំណរជោរជន់ គ្របបាំងការទុក្ខព្រួយអស់ ។
៥- សែនសប្បាយរីករាយ យើងអើយមានព្រះដ៏ពិត ទ្រង់គ្រប់គ្រងជីវិត
បាបមិនដែលឈ្នះយើងសោះ មរតកទ្រង់បម្រុង ទុកឲ្យគ្រប់គ្រងទាំងអស់
ដ្បិតយើងត្រូវប្រោសលោះ បានជីវិតថ្មីពីព្រះ ។
242. ពិតជាមានអំណរណាស់
១- ថ្ងៃណាក៏សប្បាយ ថ្ងៃណាក៏សប្បាយ យើងរីករាយដោយសារព្រះអង្គ (ស្ទួន)
ដោយសារព្រះអង្គ (ដោយសារព្រះអង្គ) ដោយសារព្រះអង្គ
ទ្រង់លោះយើងខ្ញុំ លោះរួចជាអ្នកជា រស់នៅក្នុងភាពសេរី ។
២- ថ្ងៃណាក៏សប្បាយ ថ្ងៃណាក៏សប្បាយ យើងរីករាយក្នុងជីវិតថ្មី (ស្ទួន)
ជាជីវិតថ្មី (ជាជីវិតថ្មី) ជាជីវិតថ្មី
ព្រះគ្រីស្ទប្រទាន ភ្ជាប់ក្នុងព្រះវិញ្ញាណ សុខសាន្តឥតអ្វីប្រៀបផ្ទឹម ។
៣- ថ្ងៃណាក៏សប្បាយ ថ្ងៃណាក៏សប្បាយ យើងរីករាយព្រោះមានសង្ឃឹម (ស្ទួន)
ព្រោះមានសង្ឃឹម (ព្រោះមានសង្ឃឹម) ព្រោះមានសង្ឃឹម
ថាទ្រង់យាងមក សួរត្រែលើពពក ហៅយកយើងឡើងផុតទៅ ។
243. សប្បាយក្នុងព្រះ
១- សប្បាយឃើញព្រះរាជបុត្រយាងមក ប្រសូតក្នុងលោកជាមនុស្សដូចខ្ញុំ
និស្ស័យជាព្រះអឺយបរិសុទ្ធឧត្តម ទ្រង់មកតាមរកខ្ញុំជួយដោះទុក្ខឲ្យស្បើយ ។
២- សប្បាយព្រោះទោសខ្ញុំបានរួចផុត ព្រះគ្រីស្ទសុគតជំនួសខ្ញុំហើយ
ជំពាក់ព្រះគុណអឺយសងមិនរួចឡើយ ខ្ញុំបានត្រឹមតែថ្វាយ
កាយនិងចិត្តខ្ទេចខ្ទាំ ។
៣- សប្បាយឃើញព្រះអង្គរស់ឡើងវិញ ទ្រង់ជួយបំពេញជីវិតឲ្យខ្ញុំ
ជាជីវិតថ្មីអឺយក្តីស្ងប់សុខុម ក្នុងព្រះគ្រីស្ទឧត្តមឈ្នះលើសេចក្តីស្លាប់ ។
៤- សប្បាយដោយបានព្រះអំណោយទាន ជាព្រះវិញ្ញាណបរិសុទ្ធប្រថាប់
ព្រះបន្ទូលនាំអឺយដាស់តឿនតាមច្បាប់ ឲ្យខ្ញុំផ្លាស់ប្រែឆាប់
ដើរតាមផ្លូវព្រះអង្គ ។
៥- សប្បាយដោយមានសេចក្តីសង្ឃឹម ព្រោះទ្រង់ចិញ្ចឹមទុកឲ្យគ្រប់គ្រង
មតិកនៃព្រះអឺយរៀបទុកបម្រុង ឲ្យខ្ញុំបានគ្រប់គ្រងជាមួយព្រះរាជបុត្រ ។
៦- សប្បាយព្រោះទ្រង់សន្យាមកវិញ ចិត្តឥតទោម្នេញ គ្មានក្តីតក់ស្លុត
ត្រេកអរចាំយាមអឺយលុះដល់កំណត់ ទ្រង់យាងមកលើកផុត
រួចតាំងរាជ្យអស់កល្ប ។
244. ចូរអរសប្បាយក្នុងព្រះ
១- ចូរអរសប្បាយ (ហាអឺអឺងអឺយ) ក្នុងព្រះជានិច្ច សប្បាយក្នុងព្រះនាមព្រះ
ហើយចូរកុំភ្លេច (ហាអឺអឺងអឺយ) នឹងផ្សាយដំណឹង (អឺងអឺយ)
ថា ព្រះគ្រីស្ទទ្រង់បានយាងមក សប្បាយក្នុងព្រះនាមព្រះ ។
២- សុខសន្តិភាព (ហាអឺអឺងអឺយ) របស់ព្រះអង្គ សប្បាយក្នុងព្រះនាមព្រះ
ការពារតម្រង់ (ហាអឺអឺងអឺយ) ចិត្តនិងគំនិត (អឺងអឺយ)
យើងទាំងអស់ឲ្យបានរួចបាប សប្បាយក្នុងព្រះនាមព្រះ ។
៣- កុំឲ្យខ្វល់ខ្វាយ (ហាអឺអឺងអឺយ) ពីរឿងអ្វីឡើយ សប្បាយក្នុងព្រះនាមព្រះ
ទូលទ្រង់ឲ្យហើយ (ហាអឺអឺងអឺយ) ពីសំណូមពរ (អឺងអឺយ)
គ្រប់ទាំងអស់ដោយអធិស្ឋាន សប្បាយក្នុងព្រះនាមព្រះ ។
245. ខ្ញុំរួចខ្លួនហើយ
១- ខ្ញុំរួចខ្លួនហើយ (អឺអឺអឺងអឺយ) ផុតពីចំណង (ស្ទួន)
រួចពីនឹមផង (អឺអឺអឺងអឺយ) សែនធ្ងន់ហួសល្បត់ ។
២- អស់ពេលយូរលង់ (អឺអឺអឺងអឺយ) ខ្ញុំខំប្រឹងរត់ (សន)
មេបាបបញ្ឆោត (អឺអឺអឺងអឺយ) ឲ្យបម្រើវា ។
៣- ពេលនេះខ្ញុំរួច (អឺអឺអឺងអឺយ) ព្រោះក្តីមេត្តា (ស្ទួន)
ព្រះប្តូរសង្ខារ (អឺអឺអឺងអឺយ) លោះយករូបខ្ញុំ ។
៤- ទ្រង់លោះខ្ញុំរួច (អឺអឺអឺងអឺយ) ដោយឈាមឧត្តម (ស្ទួន)
ទ្រង់ដោះរូបខ្ញុំ (អឺអឺអឺងអឺយ) ឲ្យមានសេរី ។
៥- ទ្រង់រក្សាខ្ញុំ (អឺអឺអឺងអឺយ) ទាំងផ្តល់អ្វីៗ (ស្ទួន)
ផ្តល់ជីវិតថ្មី (អឺអឺអឺងអឺយ) ដោយព្រះវិញ្ញាណ ។
៦- ខ្ញុំរួចខ្លួនហើយ (អឺអឺអឺងអឺយ) ចិត្តខ្ញុំសុខសាន្ត (ស្ទួន)
ខ្ញុំស៊ូប្តូរប្រាណ (អឺអឺអឺងអឺយ) តាមទ្រង់លុះក្ស័យ ។
246. ខ្ញុំមានអំណរ
១- ខ្ញុំមានអំណរខ្លាំងក្រៃដោយបានសង្គ្រោះ បានព្រះប្រោសលោះ
ទ្រង់ជួយរំដោះឲ្យខ្ញុំមានភាពសេរី កាលមុនខ្ញុំដើរ បម្រើលោកិយ
តាមភាពអប្រិយ ឥតយល់ដឹងអ្វី មេបាបបំភ្លៃឲ្យទាស់នឹងព្រះ ។
២- ខ្ញុំមានអំណរដោយបានឃើញពន្លឺពិត ភ្លឺចាំងក្នុងចិត្ត ឃើញសេចក្តីពិត
ឲ្យខ្ញុំបានយល់ជាក់ច្បាស់ ឃើញការស្មោកគ្រោក នាំលោកវិនាស
ការគួរខ្ពើមណាស់ ពន្លឺអម្ចាស់ភ្លឺចាំងស្រឡះ ឲ្យខ្ញុំជៀសឆ្ងាយ ។
៣- ខ្ញុំមានអំណរដ្បិតព្រះអង្គមេត្រី ទ្រង់ជួយកែឆ្នៃ រៀបចំផ្លូវថ្មី
ដោយទ្រង់លះបង់មិនស្តាយ លះទាំងជីវិត លោហិតហូរខ្ចាយ
ស៊ូប្តូរអង្គកាយ ជួយអ្នកដាច់ឆ្ងាយ នាំមកដល់អាយឲ្យជានឹងព្រះ ។
៤- ខ្ញុំមានអំណរខ្លាំងដោយបានជីវិតថ្មី ជាជីវិតថ្លៃយ៉ាងវិសេសក្រៃ
ដោយសារព្រះគ្រីស្ទជាម្ចាស់ ជីវិតអស់កល្ប ទ្រង់ប្រទានច្បាស់
គឺទ្រង់ជាម្ចាស់ ជួយប្រោសបំផ្លាស់ ដោយព្រះគុណព្រះខ្ញុំរស់តទៅ ។
247. អំណរពីព្រះអង្គ
១- អំណរឥតមានអ្នកណារកបាន ជាអំណោយទានមកពីសួគ៌ឋានដោយព្រះគុណ
ផ្សើមចិត្តក្នុងកាយទារុណ ឲ្យរីកជោរជន់ដោយក្តីសង្ឃឹមគ្រប់យ៉ាង
អំណរពីព្រះលើសអ្នកសំណាង ទោះក្រតោកយ៉ាកហាក់មានគ្រប់យ៉ាង
ដូចផ្កាព្រឹកព្រាង រីកសាយព្រោះទឹកសន្សើម មានសុទ្ធអំណរ
ហូរស្រោចឲ្យផ្តើម ព្រលឹងលែងឆ្នើម ស្រេកឃ្លានសេចក្តីសុចរិត ។
២- អំណរផុសឡើងក្នុងចិត្តក្រៀមក្រោះ ជាខ្សែទឹករស់ស្រោចស្រពបាចប្រោះដួងជីវិត
ជាថ្នាំលើកកម្លាំងចិត្ត ឲ្យមាំមួនពិត ធ្វើការឥតរាថយក្រោយ
ឥតគិតពីកម្លាំងកាយទន់ខ្សោយ រត់ឆ្ពោះឈើឆ្កាងព្រះតាំងទុកឲ្យ
ផ្ទុកដើរតាមក្រោយ ភ្លេចគិតដំដៀលព្រោះទ្រង់ មានសុទ្ធអំណរ
មកពីព្រះអង្គ លុបអស់ទុក្ខផង ដរាបអស់កល្បរៀងទៅ ។
248. ព្រះគង់ជាមួយយើង
១- ខ្ញុំមានព្រះគ្រីស្ទក្នុងខ្លួន សប្បាយគ្មានអ្វីទុក្ខព្រួយ (ស្ទួន)
សប្បាយព្រះគង់ជាមួយ ទុក្ខព្រួយទ្រង់ដឹងទាំងអស់ ។
បន្ទរ- ឱគ្រីស្ទបរិស័ទអើយ យើងត្រូវតែស្រឡាញ់ទ្រង់ជានិច្ច
ឱគ្រីស្ទបរិស័ទអើយ យើងត្រូវតែដើរតាមទ្រង់ ។
២- សប្បាយព្រះគង់ជាមួយ ទុក្ខព្រួយទ្រង់ដឹងទាំងអស់ (ស្ទួន)
ទ្រង់ដឹងគ្មានអ្វីចន្លោះ នៅក្នុងគ្រួសារនៃយើង ។
៣- ទ្រង់ដឹងគ្មានអ្វីចន្លោះ នៅក្នុងគ្រួសារនៃយើង (ស្ទួន)
ទោះទុក្ខយើងប៉ុនភ្នំភ្លើង ក៏ទ្រង់អាចជួយបានដែរ ។
៤- ទោះទុក្ខយើងប៉ុនភ្នំភ្លើង ក៏ទ្រង់អាចជួយបានដែរ (ស្ទួន)
ទ្រង់ជួយឥតមានពេលល្ហែ ជួយថែរក្សារាល់ថ្ងៃ ។
249. សែនបិតិត្រេកអរ
១- សែនបីតិត្រេកអរ ដែលបានកើតមក ជាកូនព្រះបិតា
ហើយមានចិត្តស្នេហ៍ ដល់ព្រះគ្រីស្ទថ្លៃថ្លា ព្រោះព្រះអង្គ
បង្កើតយើងរាល់គ្នា ថែរក្សា ដោយស្រឡាញ់ខ្លាំងដល់ម៉្លេះ ។
២- សែនត្រេកអរអស្ចារ្យ ដោយបានដឹងថា អង្គព្រះយេស៊ូគ្រីស្ទ
ទ្រង់បានសុគត ជួសយើងរាល់គ្នានេះ ចូរនាំគ្នា
ថ្វាយបង្គំកុំធ្វេស ព្រះបិតា ព្រះបុត្រា ព្រះវិញ្ញាណ ។
បន្ទរ- ឥតមានអង្គណាឲ្យដូចទ្រង់ដែលស៊ូ ប្តូរលះបង់អង្គប្រាណ
ទុកជាអំណោយទាន ឲ្យយើងបាន ថ្វាយលោះបាបគ្រប់គ្នា ។
៣- សូមលោកអ្នកទាំងឡាយ ទោះនៅជិតឆ្ងាយ ផ្ចង់ចិត្តស្តាប់វាចា
ព្រះអង្គទ្រង់គង់ នៅមុខយើងរាល់គ្នា ទោះបីក្រ
ឬមានក៏មិនថា បើស្ម័គ្រជឿ នឹងបានជីវិតថ្មីអើយ ។
250. ត្បូងទ្រង់រើស
១- មុនជឿព្រះអង្គ នោះខ្ញុំជាត្បូងមួយគ្រាប់កប់ដី (ស្ទួន)
កប់ក្នុងបាបជ្រៅក្រៃ តែមានមួយថ្ងៃទ្រង់ជីកយកបាន ។
២- បើគ្មានព្រះអង្គ ខ្ញុំពិតជាត្បូងឥតអ្នករាប់អាន (ស្ទួន)
រស្មីមិនដែលមាន តែទ្រង់ឆ្នៃប៉ាន់ទើបឆ្លុះពន្លឺ ។
៣- ទ្រង់កាត់ឆិតជ្រុង ខាត់ឲ្យរលោងចេញរស្មីភ្លឺ (ស្ទួន)
ទ្រង់ប្រើពេលផ្ចង់ធ្វើ ឆាបខាត់ឡើងភ្លឺជាត្បូងយ៉ាងខ្នង់ ។
៤- ខ្ញុំដឹងប្រាកដ ថាខ្ញុំទ្រាំអត់ពេលជឿព្រះអង្គ (ស្ទួន)
ទុក្ខលំបាកល្បងល្បង ការបៀតបៀនផងគួរឲ្យតក់ស្លុត ។
៥- ខ្ញុំស៊ូទ្រាំទ្រ ព្រោះមានអំណរក្នុងចិត្តបរិសុទ្ធ (ស្ទួន)
ដ្បិតខ្ញុំដឹងប្រាកដ ថាដល់កំណត់ទ្រង់លើកខ្ញុំឡើង ។
៦- ទ្រង់លើកត្បូងតាំង ឲ្យរស្មីចាំងលើមកុដថ្កុំថ្កើង (ស្ទួន)
នៅឋានសួគ៌រុងរឿង ទ្រង់តាំងខ្ញុំឡើងឲ្យភ្លឺអស់កល្ប ។
251. យើងជាគ្រួសារតែមួយ
១- យើងជាគ្រួសារតែមួយក្នុងព្រះយេស៊ូវ ដោយវិញ្ញាណ (ស្ទួន)
យើងអធិស្ឋានសូមព្រះអង្គប្រទានឯកភាពថ្ងៃមួយមិនខាន
បន្ទរ- បើយើងមានចិត្តស្រឡាញ់គ្នាដោយស្ម័គ្រស្មោះ មនុស្សទាំងអស់
គេនឹងដឹងថាយើងជាកូន ព្រះដោយសារ ក្តីស្រឡាញ់ ។
២- យើងកៀកដៃគ្នាហើយដើរតាមផ្លូវតែមួយ ខាងជំនឿ (ស្ទួន)
ទាំងបន្លឺផ្សាយដំណឹងប្រាប់គេថាព្រះអង្គគង់ក្នុងយើងដែរ
បន្ទរ- បើយើងមានចិត្តស្រឡាញ់គ្នាដោយស្ម័គ្រស្មោះ... ។
៣- យើងបម្រើព្រះជាម្ចាស់រួមគ្នាដោយស្មា ទល់នឹងស្មា (ស្ទួន)
យើងព្រមគ្នាលើកតម្កើងព្រះវរបិតាដែលបានសាងលោកិយ
បន្ទរ- បើយើងមានចិត្តស្រឡាញ់គ្នាដោយស្ម័គ្រស្មោះ... ។
៤- យើងសរសើរព្រះយេស៊ូវគ្រីស្ទដែលប្រោសលោះ បាបយើងបាន (ស្ទួន)
ហើយប្រទានព្រះវិញ្ញាណមកជួយឲ្យយើងរួមគ្នាក្នុងព្រះអង្គ ។
បន្ទរ- បើយើងមានចិត្តស្រឡាញ់គ្នាដោយស្ម័គ្រស្មោះ... ។
252. ឥឡូវខ្ញុំដឹងជាក់ហើយ
១- ឥឡូវខ្ញុំបានដឹងជាក់ហើយ ថាខ្ញុំមិនមែនជាខ្ញុំទៀតទេ
ខ្ញុំឥតមានគ្នាន់គ្នេហ៍ បម្រើតែសេចក្តីគួរខ្មាស ។
២- ព្រះគ្រីស្ទបានប្រគល់រូបអង្គ ប្តូរបង់ទិញខ្ញុំដាច់ចេញស្រឡះ
ឲ្យបម្រើដល់ព្រះ ឲ្យស៊ូលះបែរពីលោកិយ ។
៣- ខ្ញុំដឹងពិតថារួចចំណង ដែលចងក្នុងក្តីងងឹតអប្រិយ
ជាប់បម្រើលោកិយ ដែលបានថ្លៃជាទោសដល់ស្លាប់ ។
៤- ខ្ញុំមិនមែនម្ចាស់ខ្លួនទៀតទេ ប៉ុន្តែព្រះគ្រីស្ទទ្រង់គង់ប្រថាប់
ជួយមិនឲ្យខ្ញុំស្លាប់ ប្រោសខ្ញុំឆាប់ទ្រង់រស់ក្នុងខ្ញុំ ។
៥- សាច់ឈាមខ្ញុំឆ្កាងនឹងព្រះគ្រីស្ទ ពេលនេះខ្ញុំមានជំនឿជាធំ
ព្រះអើយសូមប្រើខ្ញុំ ទូលបង្គំតាមព្រះហឫទ័យ ។
253. សែនសុខសាន្ដ
១- សែនសុខសាន្តនាថ្ងៃប្រជុំ ចិត្តសុខុម មនោរម្យដោយក្តីសប្បាយ
ជាមង្គលមិនត្រូវកង្វល់ខ្វល់ខ្វាយ ដោយព្រះពរទាំងឡាយ
ផ្តល់មកទៀងជាក់ ឲ្យបានសុខក្សេមក្សាន្ត
ប្រកបស្និទ្ធក្នុងព្រះវិញ្ញាណ នៃព្រះវរបិតា ។
២- សូមព្រះពរនៃថ្ងៃប្រជុំ ព្រះគុណនាំ ឲ្យបានក្តីល្អសោភា
សូមប្រទានចិត្តស្នេហ៍ជានិច្ចគ្រប់គ្រា ស្មោះដើរតាមមាគ៌ា
នៃព្រះជាម្ចាស់ ដោយព្រះគ្រីស្ទឃុំគ្រង
មិនឲ្យធ្លាក់ក្នុងក្តីសៅហ្មង មានសុទ្ធតែជោគជ័យ ។
៣- សែនសុខសាន្តក្នុងពួកជំនុំ ដែលប្រជុំ លើកនាមព្រះគ្រីស្ទថ្លាថ្លៃ
ទ្រង់លោះបាបដរាបដល់ស៊ូប្តូរក្ស័យ លោហិតហូរជោកកាយ
សងថ្លៃប្រោសលោះ ទុកជាកូនស្ងួនភ្លា
លើកតម្កើងព្រះវរបិតា បុត្រា ព្រះវិញ្ញាណ ។
254. យើងជួយជុំគ្នា
១- ពួកយើងមកជួបជុំគ្នាដោយមានចិត្តសប្បាយរីករាយ (ស្ទួន)
ឱពួកយើងអើយ យើងជាកូនព្រះ ដ៏មានតេជៈ ដ៏មានតេជៈ
ឈ្នះលើស្លាប់រស់នៅសព្វថ្ងៃ ។
២- ជួបគ្នាដោយចិត្តបរិសុទ្ធ តាមអំណរនៃព្រះផ្តល់មក (ស្ទួន)
ពួកយើងអើយយក ជាពេលប្រពៃ ពេលត្រេកអរក្រៃ
ពេលត្រេកអរក្រៃ ច្រៀងទះដៃសរសើរព្រះពិត ។
៣- យើងជុំគ្នាសរសើរព្រះ ចិត្តយល់ច្បាស់ពីការប្រោសលោះ (ស្ទួន)
យើងអើយជឿចុះ ទ្រង់ផ្តល់ជីវិត ឲ្យរស់នៅពិត ឲ្យរស់នៅពិត
មិនដែលឥតសង្ឃឹមដូចគេ ។
៤- យើងជុំជាមួយព្រះអង្គ ហើយនៅក្នុងទីដ៏បរិសុទ្ធ (ស្ទួន)
ព្រះខ្ពស់បំផុត ព្រះទ័យស្និទ្ធស្នេហ៍ ឲ្យទ្រង់ឆ្នៃកែ ឲ្យទ្រង់ឆ្នៃកែ
យើងសុទ្ធតែមានបាបគ្រប់គ្នា ។
៥- ចូរយើងប្រកបជិតស្និទ្ធ ទ្រង់គង់ជិតយើងតែងរីករាយ (ស្ទួន)
ឱពួកយើងអើយ គ្មានអ្វីរាំងរា ឲ្យយើងផ្សេងគ្នា ឲ្យយើងផ្សេងគ្នា
ដ្បិតយើងជារូបកាយព្រះគ្រីស្ទ ។
255. យើងសប្បាយក្នុងព្រះអម្ចាស់
១- សែនសប្បាយ សែនសប្បាយអស្ចារ្យ
ថ្ងៃនេះណា យើងជួបជុំគ្នាថ្វាយបង្គំព្រះ (ស្ទួន)
ដោយចិត្តយល់ច្បាស់ ទ្រង់ជាព្រះពិត
ពេញដោយឥទ្ធិឫទ្ធិ ហើយជាម្ចាស់សួគ៌ និងផែនដី ។
សែនសប្បាយ សែនសប្បាយអស្ចារ្យ
ចិត្តហានក្លា ពួកយើងគ្រប់គ្នាស្រែកច្រៀងរាល់ថ្ងៃ (ស្ទួន)
ដល់ព្រះម្ចាស់ថ្លៃ គឺព្រះគ្រីស្ទជាម្ចាស់
ព្រះគ្រប់ទាំងអ្វី ។
២- សែនសប្បាយ សែនសប្បាយរីករាយ
បងប្អូនអើយ យើងពួតដៃគ្នាឲ្យបានខ្លាំងក្លា (ស្ទួន)
បម្រើព្រះអង្គ កុំបីរួញរា
ឲ្យយើងគ្រប់គ្នា រស់ថ្វាយទ្រង់ដោយចិត្តភក្តី ។
សែនសប្បាយ សែនសប្បាយរីករាយ
បងប្អូនអើយ ដោយព្រះចេស្ដាបង្កើតយើងថ្មី (ស្ទួន)
មានជំនឿមាំ ក្នុងព្រះមេត្រី
បានសិទ្ធធំក្រៃ ធ្វើជាកូនព្រះអង្គ ។
256. មានអំណរសង្ឃឹមក្នុងព្រះយេស៊ូវ
១- ខ្ញុំរាប់អស់ទាំងក្តីទុក្ខលំបាក ក្រីក្រតោកយ៉ាកក្នុងនាលោកិយ
ទោះត្រូវបៀតបៀនប្រមាថវាយធាក់ ជេរដៀលស្មោះដាក់ព្រោះនាមម្ចាស់ថ្លៃ
ការអស់ទាំងនោះឃើញឥតមានន័យ ផ្ទឹមស្មើសិរីល្អព្រះសម្តែង ។
២- សង្ឃឹមថ្ងៃនោះព្រះគ្រីស្ទលេចមក ក្នុងសិរីល្អរុងរឿងចិញ្ចែង
ថ្ងៃប្រោសរូបកាយកូនព្រះលេចធ្លោ ក្នុងសិរីល្អព្រះបើកសម្តែង
ខ្ញុំផុតអស់ទុក្ខទូញសោកសង្រេង រុងរឿងចិញ្ចែងរៀងអស់កល្បអើយ ។
257. យើងនឹងចូលក្នុងទីក្រុងបរិសុទ្ធ
១- ចូរអរសប្បាយ ឱពួកបរិសុទ្ធអើយ ថ្ងៃជិតដល់ហើយ
យើងនឹងបានចូលក្រុងថ្មី ក្រុងនៃឋានសួគ៌ ពេញដោយសិរីសួស្តី
រុងរឿងថ្លាថ្លៃ ជាស្នាព្រះហស្ថព្រះពិត ។
អ្នកដែលចូលបាន គឺពួកអស់អ្នកបរិសុទ្ធ មានឈ្មោះបានកត់
នៅក្នុងបញ្ជីជីវិត បានស្អាតបរិសុទ្ធដោយលាងនឹងព្រះលោហិត
ព្រះយេស៊ូវពិត តាមបញ្ញត្តិព្រះបិតា ។
២- ចូរមានសង្ឃឹម បានច្បាប់ដល់ដើមជីវិត ដោយក្តីសុចរិត
ចូលក្នុងទីក្រុងតាមទ្វារ ធ្វើពីមាសសុទ្ធរំលេច ដោយកែវមុក្តា
មិនបាច់ត្រូវការ ចង្កៀងឬពន្លឺថ្ងៃ ។
យើងនឹងបាននៅ ជិតព្រះហើយនិងកូនចៀម ដែលបានខ្ចាយឈាម
ប្រោសលោះបង់រួចតាមថ្លៃ តាំងជាកូនព្រះគ្រងរាជ្យដោយទ្រង់ប្រណី
មិនដែលមានថ្ងៃ រលត់ផុតបាត់ទៅឡើយ ។
258. ខ្ញុំសប្បាយណាស់
១- ខ្ញុំសប្បាយណាស់ ព្រោះខ្ញុំដឹងច្បាស់ ថាព្រះបិតា ទ្រង់រើសតាំងខ្ញុំ
ជាកូនស្ងួនភ្លា ខ្ញុំមានវាសនា ខ្ពង់ខ្ពស់បំផុត ។
២- ខ្ញុំសប្បាយណាស់ ព្រោះខ្ញុំដឹងច្បាស់ ថាព្រះរាជបុត្រ ទ្រង់ប្រោសលោះខ្ញុំ
ឲ្យរួចចាកផុត ពីភាពពិរុទ្ធ នៃបាបសាមាន្យ ។
៣- ខ្ញុំសប្បាយណាស់ ព្រោះខ្ញុំដឹងច្បាស់ ថាព្រះវិញ្ញាណ ទ្រង់ញែកខ្ញុំឲ្យ
បរិសុទ្ធថ្កើងថ្កាន ក្នុងចិត្តខ្ញុំមាន តែក្តីត្រេកអរ ។
៤- ខ្ញុំសប្បាយណាស់ ព្រោះខ្ញុំដឹងច្បាស់ ថាព្រះទ្រង់ល្អ ព្រះទ័យសប្បុរស
ហើយក៏ស្មោះសរ ទ្រង់រើសខ្ញុំមក ធ្វើរាស្ត្រឋានសួគ៌ ។
259. តើងមានអ្វីដែលសប្បាយជាង?
១- តើមានអ្វីសប្បាយ ជាងចិត្តដិតជាប់ព្រះគ្រីស្ទ
អ្វីក្នុងលោកិយនេះ មិនដែលឲ្យស្កប់ចិត្តបាន
សប្បាយហើយមានទុក្ខ ជាគូតាមជាប់មិនខាន
ឡើងធ្ងន់ហួសប្រមាណ ជាទៀងលុះដល់ថ្ងៃស្លាប់ ។
២- ទ្រព្យវិសេសក្នុងលោក មនុស្សយកទុកជាអំណរ
ស្មានថានៅជាប់ល្អ រាល់រូបខ្ញុំដេញតាមច្បាប់
ប្រមូលទុកបង្ករ ភ្លេចគិតថាដល់ថ្ងៃស្លាប់
គ្មានដែលអ្នកណាក្ដាប់ យកចេញពីលោកនេះបាន ។
៣- ព្រះគ្រីស្ទជាជីវិត នាំចិត្តឲ្យបានសប្បាយ
ទ្រង់មិនដែលគង់ឆ្ងាយ ជួយដោះទុក្ខមិនដែលខាន
សប្បាយហើយឥតទុក្ខ មានសង្ឃឹមនៅក្នុងប្រាណ
ថាថ្ងៃមួយនឹងបាន ចេញទៅនៅឋានសួគ៌ា ។
260. តាំងពីខ្ញុំបានសង្រ្គោះ
១- តាំងពីបានសង្គ្រោះ ឱព្រះអម្ចាស់អើយខ្ញុំមានក្តីស្រឡាញ់ (ស្ទួន)
បាត់ចិត្តមួហ្មងគ្នាន់ខ្នាញ់ ឱព្រះអម្ចាស់អើយមានតែចិត្តមេត្រី (ស្ទួន)
២- តាំងពីបានសង្គ្រោះ ឱព្រះអម្ចាស់អើយចិត្តថប់បានក្សិណក្ស័យ (ស្ទួន)
មានពេញអំណរខ្លាំងក្រៃ ឱព្រះអម្ចាស់អើយសង្ឃឹមមិនរលត់ (ស្ទួន)
៣- តាំងពីបានសង្គ្រោះ ឱព្រះអម្ចាស់អើយខ្ញុំមានចិត្តអត់ធ្មត់ (ស្ទួន)
ទ្រាំទ្រក្នុងទុក្ខរន្ធត់ ឱព្រះអម្ចាស់អើយក្នុងភាពដ៏ស្មោះត្រង់ (ស្ទួន)
៤- តាំងពីបានសង្គ្រោះ ឱព្រះអម្ចាស់អើយទ្រង់ជួយកែតម្រង់ (ស្ទួន)
តាមខ្នាតរបស់ព្រះអង្គ ឱព្រះអម្ចាស់អើយឲ្យខ្ញុំបានស្លូតបូត (ស្ទួន)
៥- ខ្ញុំធ្លាប់មានឫកធំ ឱព្រះអម្ចាស់អើយមានពុតនិងអំនួត (ស្ទួន)
ឥឡូវសុភាពស្លូតបូត ឱព្រះអម្ចាស់អើយមានក្តីសប្បុរស (ស្ទួន)
៦- ដោយព្រះទ្រង់ប្រទាន ឱព្រះអម្ចាស់អើយខ្ញុំមានគ្រប់ទាំងអស់ (ស្ទួន)
ឲ្យខ្ញុំផ្លាស់ប្រែឥតខ្ចោះ ឱព្រះអម្ចាស់អើយដោយសារព្រះគុណទ្រង់ (ស្ទួន)

261. ឱព្រះអម្ចាស់នៃខ្ញុំអើយ
១- ខ្ញុំបានឃ្លាតឆ្ងាយពីព្រះអង្គទៅ ចិត្តណាយហ្មងសៅ
ដោយសេចក្តីល្បងឆបោក ដាច់ចេញពីទ្រង់ កំព្រាទុក្ខសោក
អស់ក្តីសង្ឃឹមពឹងជ្រក ឃើញតែវិបត្តិ ។
២- ការល្បងលួងលោមរបស់លោកិយ ខ្លាំងក្លាពេកក្រៃ
ទាញនាំឲ្យខ្ញុំខកចិត្ត បើគ្មានទ្រង់ទេ វរដល់ខ្ញុំពិត
តែទ្រង់ខ្សឹបដាស់តឿនចិត្ត ឲ្យបែរមកវិញ ។
៣- ព្រះអម្ចាស់អើយពេលនេះខ្ញុំក្រាប ព្រោះខ្ញុំមានបាប
ដោយសារបោះបង់ព្រះចេញ សូមប្រោសចិត្តរឹង ឲ្យព្រមចុះចាញ់
ប្រទានសេចក្តីស្រឡាញ់ ស្មោះជាដរាប ។
៤- ខ្ញុំវិលមកវិញដោយចិត្តស្មោះស សូមផ្តល់អំណរ
កម្លាំងនិងចិត្តទន់ទាប ខ្ញុំវិលរកព្រះ យកឈ្នះផ្លូវបាប
សូមចូលលន់តួឱនក្រាប នៅទៀបឈើឆ្កាង ។
262. សូមទ្រង់លូកព្រះហស្ដមក
១- ខ្ញុំវិលវិញហើយ ព្រះយេស៊ូវអើយ ខ្ញុំមករកទ្រង់ (ស្ទួន)
អស់ពេលយូរលង់ ខ្ញុំវិលវល់ក្នុងលោកិយងងឹត (ស្ទួន)
២- ខ្ញុំវិលវិញហើយ ព្រះយេស៊ូវអើយ ខ្ញុំឃើញច្បាស់ពិត (ស្ទួន)
ព្រះអង្គជាមិត្ត ទ្រង់ប្តូរជីវិត សុគតជួសខ្ញុំ (ស្ទួន)
៣- ខ្ញុំវិលវិញហើយ ព្រះយេស៊ូវអើយ ខ្ញុំថ្វាយបង្គំ (ស្ទួន)
តាំងទ្រង់ជាធំ ជាម្ចាស់នៃខ្ញុំ ជាអង្គសង្គ្រោះ (ស្ទួន)
៤- ខ្ញុំវិលវិញហើយ ព្រះយេស៊ូវអើយ ខ្ញុំជាមនុស្សទោស (ស្ទួន)
សូមទ្រង់ប្រោសលោះ ហើយជួយរំដោះខ្ញុំពីទុក្ខភ័យ (ស្ទួន)
៥- ខ្ញុំវិលវិញហើយ ព្រះយេស៊ូវអើយ បាបខ្ញុំធ្ងន់ក្រៃ (ស្ទួន)
សូមទ្រង់អភ័យ ទោសហើយកែឆ្នៃខ្ញុំឲ្យស្អាតផង (ស្ទួន)
៦- ខ្ញុំវិលវិញហើយ ព្រះយេស៊ូវអើយ ខ្ញុំមករកទ្រង់ (ស្ទួន)
ខ្ញុំលុតជង្គង់ ថ្វាយចិត្តដល់ទ្រង់ ទទួលខ្ញុំផង (ស្ទួន)

263. ទ្រង់កាច់នំប៉័ងជីវិត
១- ទូលព្រះបង្គំចង់ថ្លែងពីទ្រង់ នៅមុខមនុស្សផងឲ្យគេបានដឹងជាក់
ថាព្រះអង្គល្អ ព្រះទ័យស្រឡាញ់គ្រប់លក្ខណ៍
តែងលើកតម្កើងពួកអ្នក មានចិត្តសង្រេងទន់ទាប ។
២- ទូលព្រះបង្គំចង់ប្រាប់គ្រប់មនុស្ស ប្រាប់នាមពីរោះ នាមព្រះជួយដោះបាប
ថាទ្រង់សង្គ្រោះ ឲ្យរួចទុក្ខទោសដរាប
អ្នកណាលន់តួឱនក្រាប ទ្រង់តែងប្រោសដោយស្មោះសរ ។
៣- បើខ្ញុំបានថ្លែងប្រាប់នាមឧត្តម នៅក្នុងចិត្តខ្ញុំមានពេញដោយអំណរ
ខ្ញុំស្ងៀមមិនបាន ដ្បិតក្នុងដួងចិត្តពុះពោរ
ព្រោះនាមពីរោះបវរ ខ្ញុំស្កប់ចិត្តហួសប្រមាណ ។
៤- ឱព្រះអង្គអើយខ្ញុំនឹងប្រកាស នាមទ្រង់ឲ្យច្បាស់ សូមទ្រង់ប្រោសប្រទាន
អំណាចចេស្តា មានមាត់ពោលអាចស្តាប់បាន
ឮហើយមនុស្សបាបបែរថ្កាន ទទួលនាមដែលសង្គ្រោះ ។
264. ខ្ញុំសូមទទួលពែងនៃសេចក្ដីសញ្ញា
១- សូមព្រះវិញ្ញាណបរិសុទ្ធប្រោសប្រាណ យាងមកសណ្ឋិត (ស្ទួន)
សូមសោយរាជ្យក្នុងចិត្ត ហើយឆ្នៃជីវិត ខ្ញុំតាមព្រះទ័យ
សូមព្រះអង្គដឹកនាំ ហើយបង្រៀនខ្ញុំជារៀងរាល់ថ្ងៃ
ខ្ញុំចង់រស់ក្នុងជីវិតថ្មី សូមដឹកដៃនាំខ្ញុំតាមផ្លូវសុចរិត ។
២- សូមព្រះវិញ្ញាណបរិសុទ្ធប្រោសប្រាណ លោមកំសាន្តចិត្ត (ស្ទួន)
ពេលមានភ័យវិបត្តិ សូមលួងលោមចិត្ត ខ្ញុំឲ្យបានធូរ
សូមព្រះអង្គមេត្តា ផ្តល់ក្តីស្នេហា នៃព្រះយេស៊ូវ
មកក្នុងចិត្តខ្ញុំជាបរិបូណ៍ ពេញហៀរហូររាចសាចដល់គេគ្រប់គ្នា ។
៣- សូមព្រះវិញ្ញាណបរិសុទ្ធប្រោសប្រាណ ប្រទានចេស្តា (ស្ទួន)
បំពេញតាមត្រូវការ ខ្ញុំមានប្រាថ្នា ផ្សាយនាមព្រះគ្រីស្ទ
សូមព្រះអង្គមេត្តា ខ្ញុំទៅទីណា ក្នុងលោកីយ៍នេះ
ឲ្យគ្រប់សាសន៍បានស្គាល់ព្រះគ្រីស្ទ ដោយតេជះនៃព្រះវិញ្ញាណព្រះអង្គ ។
265. ចូរយើងរំលឹកពីព្រះគុណទ្រង់
១- ខ្ញុំចង់បម្រើទ្រង់ ចង់តាមព្រះអង្គជារៀងរាល់ថ្ងៃ (ជារៀងរាល់ថ្ងៃ)
ខ្ញុំចង់បម្រើទ្រង់ ចង់តាមព្រះអង្គជារៀងរាល់ថ្ងៃ
សូមទ្រង់ដកអស់ទាំងចិត្តឆ្ងល់សង្ស័យ ប្រទាននូវក្តីជំនឿសង្ឃឹម (ស្ទួន)
២- ខ្ញុំចង់បម្រើទ្រង់ ចង់តាមព្រះអង្គលុះផុតដង្ហើម (លុះផុតដង្ហើម)
ខ្ញុំចង់បម្រើទ្រង់ ចង់តាមព្រះអង្គលុះផុតដង្ហើម
សូមទ្រង់ដកចិត្តឆ្មើងប្រកាន់ស្អប់ខ្ពើម ជួយខ្ញុំឲ្យផ្តើមមានក្តីស្រលាញ់ (ស្ទួន)
៣- ខ្ញុំចង់បម្រើទ្រង់ ចង់តាមព្រះអង្គឥតបែរថយវិញ (ឥតបែរថយវិញ)
ខ្ញុំចង់បម្រើទ្រង់ ចង់តាមព្រះអង្គឥតបែរថយវិញ
សូមទ្រង់ជួយឲ្យកាត់ចិត្តអាល័យចេញ ហើយប្រទានវិញនូវចិត្តស្ម័គ្រស្មោះ (ស្ទួន)
៤- ខ្ញុំចង់បម្រើទ្រង់ ចង់តាមព្រះអង្គលែងនឹកស្រណោះ (លែងនឹកស្រណោះ)
ខ្ញុំចង់បម្រើទ្រង់ ចង់តាមព្រះអង្គលែងនឹកស្រណោះ
កាត់ចិត្តចោលញាតិសន្តានទ្រព្យធនអស់ លីឈើឆ្កាងឆ្ពោះតាមព្រះហឫទ័យ (ស្ទួន)
៥- ខ្ញុំស្រឡាញ់ព្រះអង្គ ចង់បម្រើទ្រង់ជារៀងរាល់ថ្ងៃ (ជារៀងរាល់ថ្ងៃ)
ខ្ញុំស្រឡាញ់ព្រះអង្គ ចង់បម្រើទ្រង់ជារៀងរាល់ថ្ងៃ
ព្រោះទ្រង់សន្យាប្រទានផលកម្រៃ ជាជីវិតថ្មីរស់បានចីរកាល (ស្ទួន)
266. ខ្ញុំបានស្អាតដោយសារព្រះលោហិតទ្រង់
១- សូមទ្រង់ប៉ាន់ឆ្នៃខ្ញុំផង ខ្ញុំជាត្បូងទ្រង់ ដែលទ្រង់បានទិញ (ស្ទួន)
ឆ្នៃឲ្យបានស្អាតមានរស្មីពេញ ចាំងឆ្លុះប្រដេញដល់ភ្នែកគ្រប់គ្នា ។
២- សូមទ្រង់ដាក់ដាំលើមកុដ ដ៏ល្អបំផុត នៅលើសិរសា (ស្ទួន)
ជាត្បូងជ្រើសរើសពីក្នុងលោកា ទាំងពួកទេវតាក៏អរសប្បាយ ។
៣- សូមទ្រង់ថែត្បូងនេះទុក តទៅខាងមុខ កុំឲ្យអន្តរាយ (ស្ទួន)
ដ្បិតមានចោរលួចធ្វើឲ្យខ្ចាត់ខ្ចាយ ឲ្យខ្ញុំប្រែក្លាយជាអ័ព្វរស្មី ។
៤- សូមទ្រង់ទុកក្នុងព្រះហស្ត ឲ្យខ្ញុំនៅស្មោះ នឹងទ្រង់រាល់ថ្ងៃ (ស្ទួន)
ខ្ញុំនៅក្នុងទ្រង់តែងមានរស្មី ចាំងឆ្លុះលោកិយឃើញសិរីទ្រង់ ។
267. ខ្ញុំបានសម្រេចចិត្ត
១- ឱព្រះយេស៊ូវអើយ ចិត្តខ្ញុំស្រឡាញ់ព្រះអង្គ (ស្រឡាញ់ព្រះអង្គ)
ឱព្រះយេស៊ូវអើយ ចិត្តខ្ញុំស្រឡាញ់ព្រះអង្គ
ដ្បិតទ្រង់ជាមិត្តហឫទ័យស្មោះត្រង់ ជួយដោះទុក្ខខ្ញុំមិនឲ្យបាត់បង់
ទោះខុសដេកដួលក៏ជួយតម្រង់ ទ្រង់ជួយស្រោចស្រង់ខ្ញុំអ្នកមានបាប ។
២- ឱព្រះយេស៊ូវអើយ ខ្ញុំស្ម័គ្រដើរតាមទ្រង់ហើយ (ដើរតាមទ្រង់ហើយ)
ឱព្រះយេស៊ូវអើយ ខ្ញុំស្ម័គ្រដើរតាមទ្រង់ហើយ
ទ្រង់ជាសិរសានាំខ្ញុំរកត្រើយ កាត់ព្យុះរងល្បែងមិនដែលរាឡើយ
ឲ្យខ្ញុំអាចដើរតាមទ្រង់មិនល្វើយ នាំដាក់ដល់ត្រើយឋានសុខសួស្តី ។
៣- ឱព្រះយេស៊ូវអើយ ទ្រង់ឲ្យខ្ញុំមានកម្លាំង (ឲ្យមានកម្លាំង)
ឱព្រះយេស៊ូវអើយ ទ្រង់ឲ្យខ្ញុំមានកម្លាំង
ទ្រង់ជាមេទ័ពនាំមុខចូលច្បាំង តទល់មេបាបនាមឈ្មោះសាតាំង
បំផ្លាញក្តីស្លាប់ដីមានកម្លាំង ទ្រង់នាំមុខច្បាំងទាមទារជីវិត ។
៤- ឱព្រះយេស៊ូវអើយ ខ្ញុំថ្វាយបង្គំតែទ្រង់ (ថ្វាយបង្គំទ្រង់)
ឱព្រះយេស៊ូវអើយ ខ្ញុំថ្វាយបង្គំតែទ្រង់
ដ៏ជាព្រះពិតជាម្ចាស់គ្រប់គ្រង ទាំងផ្តល់ជីវិតមកឲ្យខ្ញុំផង
លោះខ្ញុំរួចខ្លួនលាងអស់សៅហ្មង រួចរាប់ខ្ញុំផងជាកូនស្ងួនភ្លា ។
៥- ឱព្រះយេស៊ូវអើយ ចិត្តខ្ញុំសរសើរដល់ទ្រង់ (សរសើរដល់ទ្រង់)
ឱព្រះយេស៊ូវអើយ ចិត្តខ្ញុំសរសើរដល់ទ្រង់
ព្រះពិតតែមួយព្រមថ្វាយរូបអង្គ ស្រឡាញ់ខ្ញុំណាស់មិនឲ្យបាត់បង់
សូមតាំងនាមទ្រង់ខ្ពស់លើសនាមផង ហើយស៊ូប្តូរបង់ដើរតាមទ្រង់ទៅ ។
268. សូមទ្រង់ប្រទានពរ
១- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមទ្រង់ជួយដឹកដៃ នាំខ្ញុំដើរក្រោមកម្ដៅថ្ងៃ
ឆ្លងកាត់ស្បៃរាត្រី ឲ្យផុតពីដៃខ្មាំង
ខ្ញុំដឹងថាឈាមទ្រង់ជាទីអាង
ជួយគ្របបាំង លុបការអាស្រូវ លុបការអាស្រូវ ។
២- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមនាំខ្ញុំដើរទៅ ខ្ញុំដឹងច្បាស់ថាទ្រង់រៀបផ្លូវ
ដែលអាចនាំខ្ញុំទៅ ដល់ទីដៅសុខសាន្ត
ទោះឧបស័គ្គយ៉ាងណា ខ្ញុំដឹងថាឈើឆ្កាងទ្រង់ជាស្ពាន
អាចឆ្លងបាន ផុតជ្រោះមរណា ផុតជ្រោះមរណា ។
៣- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមទ្រង់ប្រោសមេត្តា ដឹកដៃខ្ញុំកាត់ភាពអន្និកា
នាំខ្ញុំចរយាត្រា ដល់ត្រើយនៃជីវិត
ទោះគ្រោះថ្នាក់យ៉ាងណា ខ្ញុំដឹងថាទ្រង់ជាមិត្តជិតស្និទ្ធ
ប្តូរជីវិត រងគ្រោះជួសខ្ញុំ រងគ្រោះជួសខ្ញុំ ។
៤- ខ្ញុំទុកចិត្តលើទ្រង់ហើយ ព្រះអម្ចាស់យេស៊ូវអើយ
សូមជួយទូលបង្គំ ខ្ញុំវង្វេងក្នុងសាគរធំ
ឲ្យជួបនឹងកោះត្រើយ ខ្ញុំដឹងថាទ្រង់គង់ជិតបង្កើយ
ចាំហុចដៃ ស្រង់យកខ្ញុំឡើង ស្រង់យកខ្ញុំឡើង ។
269. សូមទ្រង់ចាក់ព្រះពរ
១- បានស្កប់ចិន្តាលុបការរងទុក្ខ ព្រះអង្គទ្រង់ផ្តល់ក្តីសុខ ដែលទ្រង់បានទុក
ឱ្យសិស្សគ្រប់គ្នា អំណរ ព្រោះមានសេចក្តីសង្ឃឹមតាមពាក្យទ្រង់បានសន្យា
ដល់ពួកកូនព្រះគ្រប់គ្នា ថាគ្រាមកដល់នោះបានសិរីល្អ ។
បន្ទរ- ឱព្រះអង្គសង្គ្រោះអើយ ទ្រង់វិសេសដល់ខ្ញុំហើយ
មានតែទ្រង់ ជាសព្វគ្រប់ដល់យើងខ្ញុំ (ស្ទួន) ។
២- ព្រះវិញ្ញាណទ្រង់គង់ជាប់ជាមួយ កំសាន្តមិនឱ្យខ្វល់ព្រួយ
ទ្រង់ជាជំនួយ មានពេញចេស្តា បង្ហាត់បង្រៀនតាមសេចក្តីពិត
បំពេញតាមក្តីត្រូវការ ជួយដោះស្រាយគ្រប់បញ្ហា ការពារមិនឱ្យ
ចុះចាញ់សេចក្តីល្បួង ។
បន្ទរ- ឱព្រះអង្គសង្គ្រោះអើយ ទ្រង់វិសេសដល់ខ្ញុំហើយ
មានតែទ្រង់ ជាសព្វគ្រប់ដល់យើងខ្ញុំ (ស្ទួន) ។
270. សូមព្រះពរដល់គូរថ្មោងថ្មី
១- ព្រះអម្ចាស់យេស៊ូវអើយ ខ្ញុំស្រឡាញ់ព្រះអង្គខ្លាំងណាស់
សូមទទួលព្រះអង្គទុកជាម្ចាស់ លើជីវិតខ្ញុំដោយស្ម័គ្រស្មោះ ។
ព្រះអម្ចាស់យេស៊ូវអើយ ខ្ញុំសូមថ្វាយព្រលឹងទាំងអស់
រៀងរាល់ថ្ងៃសូមទ្រង់មេត្តាប្រោស ឲ្យខ្ញុំរស់សម្រាប់ទ្រង់មួយ ។
២- ព្រះអម្ចាស់យេស៊ូវអើយ គឺទ្រង់ហើយដែលសង្គ្រោះខ្ញុំ
ដោយរងទុក្ខជួសខ្ញុំអ្នកទោសធំ បង់ព្រះជន្មលោះទោសខ្ញុំហើយ ។
ព្រះអម្ចាស់យេស៊ូវអើយ ទ្រង់ស្រឡាញ់មិនចេះប្រែឡើយ
ចងចិត្តខ្ញុំឲ្យស្រឡាញ់ទ្រង់ហើយ ក្រែងកន្តើយជួយឲ្យជាប់នៅ ។
271. មានក្មេងនៅស្ថានសួគ៌ដែរ
១- ខ្ញុំសូម អឺយ ថ្វាយចិត្តដែលមានភក្តី (ស្ទួន)
ដ្បិតខ្ញុំគ្មានអ្វីថ្វាយដល់ទ្រង់សោះ ទ្រង់បានស្នេហ៍ខ្ញុំយ៉ាងអឺយស្ម័គ្រស្មោះ
ហើយបានប្រោសលោះដោយព្រះលោហិត ។
២- ស្នេហ៍ទ្រង់ អឺយ មានឈាមទុកជាភ័ស្តុតាង (ស្ទួន)
ទ្រង់ប្រោសលោះលាងហើយផ្តល់ជីវិត ខ្ញុំជាបាបជនត្រូវរស់វិញពិត
ដ្បិតខ្ញុំថ្វាយចិត្តដែលមានភក្តី ។
៣- ទ្រង់ស្រ(អឺយ)ឡាញ់ខ្ញុំក៏ទន់សន្តោស (ស្ទួន)
បើខ្ញុំដើរខុសទ្រង់ប្រោសប្រណី ទោះដល់ដួលដេកក៏លើកទ្របី
បង្កើនស្មារតីឲ្យចិត្តហានក្លា ។
៤- ព្រះគ្រីស្ទ អឺយ ជាព្រះទ្រង់ស្រឡាញ់ពិត (ស្ទួន)
លះបង់ជីវិតហើយប្តូរសង្ខារ ដោយព្រោះរូបខ្ញុំទ្រង់មានមេត្តា
តាមក្តីករុណាមិនអាចវាស់បាន ។
272. ព្រះជាម្ចាស់ស្រឡាញ់ក្មេងៗ
១- អឺងអឺយ ខ្ញុំលីឈើឆ្កាង ព្រះយេស៊ូវអើយ ដោយចិត្តស្មោះត្រង់ (ស្ទួន)
លីតាម លីតាមព្រះអង្គ ទុក្ខលំបាកផង ឥតដែលត្អូញត្អែរ (ស្ទួន)
២- អឺងអឺយ ខ្ញុំលីឈើឆ្កាង ព្រះយេស៊ូវអើយ ចិត្តឥតប្រួលប្រែ (ស្ទួន)
វេទនាតាមផ្លូវឥតល្ហែ គេដៀលស្រែកជេរ ចំអកឡកឡឺយ (ស្ទួន)
៣- អឺងអឺយ ខ្ញុំលីឈើឆ្កាង ព្រះយេស៊ូវអើយ ស្មោះតាមទ្រង់ហើយ (ស្ទួន)
ឥតត្រឡប់បែរក្រោយឡើយ សិង្ហស្នាក់ក៏ដោយ ឥតភ័យតក់ស្លុត (ស្ទួន)
៤- អឺងអឺយ ខ្ញុំលីឈើឆ្កាង ព្រះយេស៊ូវអើយ ចិត្តស្មោះបរិសុទ្ធ (ស្ទួន)
ទោះអ្វីស្នាក់រាំងពង្រាត់ ខ្ញុំក្រាញក្រាបលុត ដោយចិត្តសង្ឃឹម (ស្ទួន)
273. កូនអើយព្រះអង្គស្រឡាញ់អ្នក
១- ខ្ញុំចង់នៅជិតទ្រង់ ឱព្រះយេស៊ូវអើយ សូមទ្រង់ប្រោសមេត្តាឲ្យខ្ញុំ
បាននៅជិតជាប់ជាមួយព្រះអង្គ នោះព្រលឹងខ្ញុំបាន
ឆ្អែតស្កប់ស្កល់ស្រាកស្រាន្ត ដោយព្រះគុណដែលទ្រង់បានផ្តល់មកផង
សូមជួយកែតម្រង់ ដោយព្រះទ័យប្រណីមេត្តាអាណិត ។
២- ខ្ញុំចង់នៅជិតទ្រង់ ជិតជានិច្ចរាល់ថ្ងៃ ឲ្យទ្រង់ឆ្នៃសូនប៉ាន់ព្រលឹង
ផងខ្ញុំដែលខូចខ្ទេចខ្ទាំជាពិត ខ្ញុំចង់តាមទ្រង់ណាស់
ចង់ស្គាល់ព្រះអង្គច្បាស់ ដើម្បីបានប្រកបនឹងទ្រង់យ៉ាងស្និទ្ធ
សូមនាំខ្ញុំមកជិត ដាក់នៅជាប់ហើយផ្អោបនឹងព្រះឱរា ។
៣- ខ្ញុំចង់នៅជិតទ្រង់ ចង់បានកម្លាំងថ្មី កម្លាំងខាងសាច់ឈាមនោះមាន
ប្រយោជន៍បានត្រឹមនៅនាលោកា បើកម្លាំងទ្រង់ឲ្យ
ខ្ញុំនឹងមិនដែលខ្សោយ ជាកម្លាំងដ៏មានអំណាចចេស្តា
ឱព្រះដ៏អស្ចារ្យ សូមជួយខ្ញុំឲ្យមានកម្លាំងវិញ្ញាណ ។
៤- ខ្ញុំចង់នៅជិតទ្រង់ ដើម្បីបានបម្រើ តាមតែទ្រង់ចង់ប្រើឲ្យខ្ញុំ
ធ្វើការយ៉ាងណាដែលល្អរកគ្មាន គឺកិច្ចការយ៉ាងធំ
ការប្រសើរឧត្តម ដែលអាចជួយឲ្យមនុស្សផ្លាស់ប្រែចិត្តបាន
ឲ្យគេបែរវិលថ្កាន មកឯព្រះសង្គ្រោះដ៏មានចេស្តា ។
274. ខ្ញុំមើលឃើញស្ថានឧត្ដម
១- ព្រះអម្ចាស់អើយ កុំចោលខ្ញុំឡើយ សូមដឹកនាំទៅ
ឲ្យដើរត្រង់ផ្លូវ ដូចអ្នកគង្វាលនាំចៀមទៅមុខ ។
២- ខ្ញុំមកពឹងជ្រក ឲ្យផុតទុក្ខសោក សូមផ្តល់ក្តីសុខ
ហើយយាងនាំមុខ នាំជៀសផុតទុក្ខផុតបាបសៅហ្មង ។
៣- ផ្លូវលោកគ្រោះថ្នាក់ មានខ្មាំងចាំស្ទាក់ ព័ទ្ធវាយចាប់ចង
ជាផ្លូវបាត់បង់ ខ្ញុំអាចដើរឆ្លងដោយទ្រង់នាំទៅ ។
៤- ខ្ញុំជាចៀមទ្រង់ ចៀមតូចខ្លៅល្ងង់ ច្រើនរង្វេងផ្លូវ
សូមទ្រង់តម្រូវ ឲ្យខ្ញុំដើរទៅចំក្រោលទ្រង់រៀប ។
275. សូមរក្សាព្រលឹងនៃទូលបង្គំ
១- ព្រះអង្គអើយឆាប់យាងមក ឱព្រះអង្គអើយឆាប់យាងមក
ខ្ញុំទ្រាំទន្ទឹងក្នុងទុក្ខសោក ចាំទ្រង់យាងមកតាំងរាជ្យឡើង តាំងរាជ្យឡើង ។
ខ្ញុំរង់ចាំ ចាំយាមរាល់ថ្ងៃ ប្រុងជាស្រេចចូលទៅឋានថ្កើង
មកស្រង់ខ្ញុំឡើង តម្កើងក្នុងរាជ្យទ្រង់ ក្នុងរាជ្យទ្រង់ ។
២- ព្រះអង្គអើយឆាប់មកវិញ ឱព្រះអង្គអើយឆាប់មកវិញ
ក្តីល្បងនាំឲ្យរងទោម្នេញ ភ័យព្រួយខ្លាចចាញ់ត្រូវបាត់បង់ ត្រូវបាត់បង់ ។
សូមប្រទាននូវក្តីអំណរ នៃឋានសួគ៌មានក្នុងព្រះអង្គ
และកម្លាំងផង សម្រងឲ្យបរិសុទ្ធ ឲ្យបរិសុទ្ធ ។
៣- លោកិយដុនដាបខ្លាំងណាស់ ឱលោកិយដុនដាបខ្លាំងណាស់
សេចក្តីងងឹតបាំងយ៉ាងក្រាស បាំងព្រះអម្ចាស់ខ្ពស់បំផុតខ្ពស់បំផុត ។
អម្ចាស់អើយចាំដល់កាលណា ខ្ញុំខ្លោចផ្សាវេទនាតក់ស្លុត
ក្តីល្បែងឡោមព័ទ្ធ សូមទ្រង់ឆាប់យាងមក ឆាប់យាងមក ។
276. ខ្ញុំទៅនៅជាមួយព្រះ
១- ខ្ញុំសូមចូលមកឱនក្រាបប្រណម្យ (ស្ទួន) នៅទៀបបាទាអម្ចាស់ឧត្តម (ស្ទួន)
ដែលប្រោសរូបខ្ញុំឲ្យផុតក្តីមរណា ។
២- សូមទតមើលកូនកុំបាំងភក្ត្រា (ស្ទួន) កូនមានកំហុសចំពោះបិតា (ស្ទួន)
ទាំងមិននឹកនាផ្ចង់ចិត្តអធិស្ឋាន ។
៣- បពិត្រព្រះអង្គជួយខ្ញុំឲ្យបាន (ស្ទួន) បន្ទាបចិត្តកាយថ្វាយបង្គំថ្កាន (ស្ទួន)
ដល់ព្រះដ៏មានព្រះទ័យទន់សន្តោស ។
៤- សូមទ្រង់ទតមើលអស់ទាំងកំហុស(ស្ទួន)ដែលបានរំលងឬជ្រុលលើសលោះ(ស្ទួន)
ខ្វះខាតចន្លោះមិនពេញព្រះហឫទ័យ ។
៥- សូមលាងសម្អាតចិត្តខ្ញុំជាថ្មី (ស្ទួន) សូមចូលជិតព្រះទទួលអ្វីៗ (ស្ទួន)
បានតាមសេចក្តីសំណូមអធិស្ឋាន ។
277. ព្រះយេស៊ូវបានប្រោសអ្នកហើយ
១- ព្រះយេស៊ូវអើយខ្ញុំចង់បានចិត្តស្ងប់ ចិត្តចាស់ធុញថប់វក់វីដូចរលក
ផាយផាត់ដោយព្យុះកំណាចកំពុងបក់បោក ជាចិត្តភ្នកចង់បានតែក្តីវិនាស ។
តើឲ្យខ្ញុំស្ងប់ចិត្តម្តេចបាន ទោះខ្ញុំមានទ្រព្យធនពោរពាស
មិនដែលស្កប់នឹងត្បូងប្រាក់មាស តែអម្ចាស់អាចឲ្យខ្ញុំស្ងប់បាន ។
២- មានតែទ្រង់ហើយដែលជាម្ចាស់ចិត្តខ្ញុំ ផ្តល់ក្តីសុខុមឲ្យស្ងប់លើសប្រមាណ
មានសន្តិភាពក្នុងទ្រង់ដែលអាចប្រទាន ឲ្យខ្ញុំបានទទួលនូវចិត្តមួយថ្មី ។
ចិត្តក្នុងទ្រង់ជាចិត្តស្ងប់ពិត នៅថេរឋិតមិនដូចលោកិយ
សូមប្រទានដោយប្រោសប្រណី ក្រែងលោកិយយកឈ្នះលើខ្ញុំបាន ។
៣- ទ្រង់ជាអម្ចាស់នៃសន្តិភាពពិត កាលគង់ក្នុងចិត្តនោះបានស្ងប់ស្រាកស្រាន្ត
សូមដកចិត្តធំចិត្តលោភអួតអាងចង់បាន ហើយប្រទានជាចិត្តពេញដោយមេត្រី
ព្រះអម្ចាស់អើយសូមសណ្ឋិត គង់ក្នុងចិត្តឲ្យមានភក្តី
ឲ្យខ្ញុំស្ងប់ផុតចិត្តអប្រិយ ផ្តល់ចិត្តថ្មីដែលមកពីព្រះអង្គ ។
278. សូមទ្រង់យាងមកវិញ
១- ខ្ញុំរង់ចាំទ្រង់ ឱព្រះអម្ចាស់អើយ សូមទ្រង់ឆាប់យាងមក (ស្ទួន)
នៅលោកិយនេះពេញដោយទុក្ខសោក ព្យុះបាបបក់បោកឲ្យត្រូវវិនាស (ស្ទួន)
២- ខ្ញុំស៊ូរង់ចាំ ឱព្រះអម្ចាស់អើយ ទ្រង់រើសស្រមាំងរាស្ត្រ (ស្ទួន)
ចូលរាជនគរ ដែលមិនវិនាស គឺនគរព្រះបិតារៀបចំ (ស្ទួន)
៣- ដល់ពេលកំណត់ ឱព្រះអម្ចាស់អើយ សូមមកទទួលខ្ញុំ (ស្ទួន)
ចេញពីលោកនេះទើបផុតទុក្ខធំ ចូលឋានឧត្តមតាមទ្រង់សន្យា (ស្ទួន)
៤- ខ្ញុំនៅក្នុងលោក ឱព្រះអម្ចាស់អើយ សូមទ្រង់ថែរក្សា (ស្ទួន)
ជួយនាំចិត្តខ្ញុំកុំឲ្យប្រេះឆា ប្រែប្រួលសាវ៉ាលះបង់ព្រះចេញ (ស្ទួន)
៥- ពេលខ្ញុំរង់ចាំ ឱព្រះអម្ចាស់អើយ សូមទ្រង់ជួយបំពេញ (ស្ទួន)
តាមភាពខ្វះខាតឲ្យស្អាតឡើងវិញ ឲ្យខ្ញុំបានពេញគ្មានកន្លែងខុស (ស្ទួន)
៦- ខ្ញុំស្មោះរង់ចាំ ឱព្រះអម្ចាស់អើយ សូមទ្រង់មេត្តាប្រោស (ស្ទួន)
កុំចោលខ្ញុំឡើយឲ្យខ្ញុំជាប់ទោស ខុសឆ្គងសន្តោសព្រោះចាំជានិច្ច (ស្ទួន)
279. លើសជាងពួកល្បាតរងចាំពេលភ្លឺឡើង
១- ក្នុងព្រះហស្តទ្រង់ ក្ដាប់បិទបាំងខ្ញុំឲ្យផុតពីទុក្ខ
ទោះបីមានភ្លៀង ហើយខ្យល់ព្យុះបក់បោកគំហុក
គង់តែខ្ញុំទុកចិត្តដល់ទ្រង់គ្មានភ័យវិតក្ក ខ្ញុំបានក្តីសុខដោយសារស្នាមរបួសទ្រង់ ។
បន្ទរ- ឱ!ព្រះអម្ចាស់ព្រះយេស៊ូវអើយ ខ្ញុំមិនភ្លេចឡើយព្រះគុណព្រះអង្គ
នៅលើឈើឆ្កាង ទ្រង់បានស្ម័គ្រព្រះទ័យប្តូរបង់
លះព្រះជន្មទ្រង់ព្រោះចង់សង្គ្រោះរូបខ្ញុំ ។
២- ក្នុងព្រះហស្តទ្រង់ ខ្ញុំមានទីអាងគួរកក់ក្តៅណាស់
ពេលមានទុក្ខព្រួយ ទ្រង់ជួយឲ្យធូរស្បើយស្រឡះ
ឲ្យចិត្តខ្ញុំឈ្នះលើអស់ទាំងក្តីរងវេទនា ពេលឈឺគ្រាំគ្រាទ្រង់ជាគ្រូពេទ្យពូកែ ។
៣- ក្នុងព្រះហស្តទ្រង់ ត្រចៀកខ្ញុំផ្ចង់ស្តាប់ព្រះសូរសៀង
ដាស់តឿនណែនាំ ឲ្យខ្ញុំរស់ថ្វាយទ្រង់ឥតល្អៀង
ខ្ញុំមានអំណរហើយចង់សរសើរទ្រង់ដោយសៀង ទោះបីព្យុះភ្លៀង
ខ្ញុំច្រៀងក្នុងព្រះហស្តទ្រង់ ។
280. អ្នកបានលាខ្ញុំទៅ
១- ខ្ញុំសូមលើកហត្ថា (អឺអឺយ) ក្រាបលុតលំអុតថ្វាត់ថ្វាយ (ស្ងួន)
បង្គំថ្វាយដល់អង្គព្រះពណ្ណរាយ ដែលជួយសង្គ្រោះដល់រូបខ្ញុំ (ស្ទួន)
២- ទ្រង់មានឫទ្ធិអង់អាច (អឺអឺយ) អំណាចចេស្តាឧត្តម (ស្ទួន)
សូមចូលមកគ្រប់គ្រងលើចិត្តខ្ញុំ ដឹកនាំឲ្យបានស្អាតម៉ត់ហ្មង (ស្ទួន)
៣- សូមទ្រង់ចាប់តាំងរាជ្យ (អឺអឺយ) លើចិត្តផងខ្ញុំព្រះអង្គ (ស្ទួន)
បង្ហាត់បង្រៀនឲ្យអាចដើរឆ្លង ដល់ត្រើយឋានសួស្តីឧត្តម (សុន)
៤- សូមព្រះវិញ្ញាណពិត (អឺអឺយ) បំភ្លឺក្នុងដួងចិត្តខ្ញុំ (ស្មូន)
ទោះខ្មាំងព្យាបាទបៀតបៀនបង្ខំ ស៊ូទ្រាំមិនចោលទ្រង់សោះឡើយ (គ្មាន)
281. ចម្រៀងស្នេហ៍ខ្ញុំ
១- សូមព្រះអង្គ ទ្រង់មេត្តាអាសូរ ប្រទានព្រះពរ
* ឲ្យយើងខ្ញុំមានជោគសិរី (ស្ទួន) ហាលេ ហាលេលូយ៉ា
ឲ្យយើងគ្រប់គ្នា ភ្លឺពីព្រះភក្ត្រទ្រង់ ភ្លឺពីព្រះភក្ត្រទ្រង់ ។
២- សូមឲ្យមនុស្ស បានស្គាល់ផ្លូវព្រះអង្គ អស់ទាំងសាសន៍ផង
* បានស្គាល់ពីសេចក្តីសង្គ្រោះ (ស្ទួន) ហាលេ ហាលេលូយ៉ា
មនុស្សលើលោកា សរសើរព្រះនាមថ្លាថ្លៃ សរសើរព្រះនាមថ្លាថ្លៃ ។
៣- សូមអស់ទាំង នគរលើផែនដី បានរីករាយក្រៃ
* ច្រៀងសប្បាយក្នុងព្រះអម្ចាស់ (ស្ទួន) ទ្រង់នឹងជំនុំជំរះ
ដល់អស់ទាំងសាសន៍ ហើយគ្រប់គ្រងដោយទៀងត្រង់
ហើយគ្រប់គ្រងដោយទៀងត្រង់ ។
៤- សូមអស់មនុស្ស សរសើរដល់ព្រះអង្គ គ្រប់ព្រះពរផង
* ទ្រង់ប្រទានមកឲ្យយើងខ្ញុំ (ស្ទួន) ចូរកោតខ្លាចព្រះឧត្តម
ឲ្យបានសិក្តសម ឱផែនដីចុងផុតអើយ ឱផែនដីចុងផុតអើយ ។
282. ទ្រង់ជាព្រះអម្ចាស់មេត្រី
១- សូមទ្រង់ប្រទាន ឲ្យបានក្តីសុខ (ស្ទួន)
រាស្ត្រទ្រង់កំពុងរងទុក្ខ សោយសោក វិយោគគ្រាំគ្រា (ស្ទួន)
២- រាស្ត្រទ្រង់អត់បាយ ក្រហាយផ្ទៃផ្សារ (ស្ទួន)
សូមផ្តល់ចំណីអាហារ លុះត្រា បានឆ្អែតស្កប់ស្កល់ (ស្ទួន)
៣- រាស្ត្រទ្រង់ងងឹត ដួងចិត្តវិលវល់ (ស្ទួន)
សូមបំភ្លឺឲ្យបានយល់ ស្គាល់ដល់ នគរព្រះជាក់ (សន)
៤- រាស្ត្រទ្រង់ជាប់ជង់ ផុងក្នុងអន្ទាក់ (ស្ទួន)
សូមដោះខ្ចោះឃ្នាងច្រវាក់ ដែលទាក់ រួតរិតអាត្មា (ស្ទួន)
៥- សូមទ្រង់រំដោះ ពីជ្រោះមរណា (ស្ទួន)
ប្រោសលោះរាស្ត្រទ្រង់ដោយសារ ចេស្តា នៃព្រះលោហិត (ស្ទួន)
283. ខ្ញុំច្រៀងថ្វាយពរ
១- ព្រះអម្ចាស់អើយសូមទទួលយក ជីវិតខ្ញុំផង (ស្ទួន) ខ្ញុំស៊ូលះបង់
ស៊ូលះបង់ថ្វាយទ្រង់ឥតស្តាយ ស៊ូលះបង់ថ្វាយទ្រង់ឥតស្តាយ ។
២- សូមទ្រង់ទទួលយកពេលវេលា ខ្ញុំជារាល់ថ្ងៃ (ស្ទួន) ឲ្យបានរស់ថ្វាយ
បានរស់ថ្វាយអំណរសរសើរ បានរស់ថ្វាយអំណរសរសើរ ។
៣- ព្រះអម្ចាស់អើយសូមទទួលយក ដៃខ្ញុំទៅប្រើ (ស្ទួន) ឲ្យខ្ញុំបានធ្វើ
ខ្ញុំបានធ្វើការថ្វាយព្រះអង្គ ខ្ញុំបានធ្វើការថ្វាយព្រះអង្គ ។
៤- សូមទ្រង់ទទួលយកជើងទាំងពីរ ទៅជាមួយផង (ស្ទួន) ឲ្យដើរតាមទ្រង់
ដើរតាមទ្រង់ជាប់ជាប្រកិត ដើរតាមទ្រង់ជាប់ជាប្រកិត ។
៥- ព្រះអម្ចាស់អើយសូមទទួលយក តង្វាយស្ម័គចិត្ត(ស្ទួន) ខ្ញុំថ្វាយទ្រង់ពិត
ថ្វាយទ្រង់ពិតដោយចិត្តជ្រះថ្លា ថ្វាយទ្រង់ពិតដោយចិត្តជ្រះថ្លា ។
៦- សូមទ្រង់ទទួលយកទាំងតម្រិះ ហើយនិងប្រាជ្ញា (ស្ទួន) ទ្រង់ប្រើយ៉ាងណា
ប្រើយ៉ាងណាក៏ខ្ញុំត្រេកអរ ប្រើយ៉ាងណាក៏ខ្ញុំត្រេកអរ ។
៧- ព្រះអម្ចាស់អើយសូមទទួលយក សំនៀងស្រួយល្អ(ស្ទួន) ខ្ញុំច្រៀងថ្វាយពរ
ច្រៀងថ្វាយពរបវរសួស្តី ច្រៀងថ្វាយពរបវរសួស្តី ។
៨- សូមទ្រង់ទទួលយកបបូរមាត់ ខ្ញុំទៅកែឆ្នៃ (ស្ទួន) ឲ្យបាននិយាយ
បាននិយាយពីព្រះឧត្តម បាននិយាយពីព្រះឧត្តម ។
284. ព្រះអង្គមិនដែលខាន
១- ព្រះអង្គមិនដែលខាន ប្រទានឲ្យខ្ញុំតាមពាក្យសូម
ទ្រង់តែងតែយល់ព្រម កាលណាខ្ញុំបានទូលសូមតាមបំណងព្រះទ័យ
ដ្បិតទ្រង់ជ្រាបគ្រប់ទាំងពាក្យសម្តី ដែលចេញពីដួងចិត្ត ។
២- ព្រះអង្គមិនដែលខាន ប្រោសប្រាណឲ្យខ្ញុំរួចវិបត្តិ
ទុក្ខភ័យព្រួយឈឺថ្កាត់ លើកថ្វាយព្រះអង្គកំចាត់ដោយអំណាចចេស្ដា
ពឹងពាក់ព្រះអង្គរាល់ពេលវេលា ទ្រង់ជាព្រះអម្ចាស់ ។
285. ឈាមទ្រង់វិសេសម្លេះ
១- ឈាមទ្រង់វិសេសខ្លាំងម៉្លេះ ឈាមទ្រង់វិសេសខ្លាំងម៉្លេះ
គ្របបាំងបាបខ្ញុំនេះ ហើយផ្តល់ជីវិតខ្ញុំជាថ្មីផង
ទ្រង់ស៊ូមកប្តូរលះបង់ ជន្មព្រះអង្គជួសមនុស្សលោក ។
២- ឈាមទ្រង់មានចេស្ដាម៉្លេះ ឈាមទ្រង់មានចេស្ដាម៉្លេះ
ប្រោសខ្ញុំឲ្យបានជ្រះ ពីបាបសៅហ្មងនាំវិលទៅព្រះ
ឈាមទ្រង់មានអំណាចឈ្នះ ពីលើពួកម្ចាស់ក្តីងងឹត ។
286. បញ្ញត្តិព្រះយេស៊ូវ 
ខ្ញុំឲ្យសេចក្តីបញ្ញត្តិមួយថ្មីដល់អ្នករាល់គ្នា 
គឺឲ្យអ្នករាល់គ្នាស្រឡាញ់គ្នាទៅវិញទៅមក 
ត្រូវឲ្យស្រឡាញ់គ្នា 
ដូចជាខ្ញុំបានស្រឡាញ់អ្នករាល់គ្នាដែរ ។
287. ចម្រៀងឆ្នាំថ្មី
១- ឆ្នាំថ្មីសួស្តីបវរ យើងច្រៀងថ្វាយពរដល់ព្រះជាម្ចាស់
យើងខ្ញុំពិតជាកូនព្រះ បានស្គាល់ជាក់ច្បាស់ទ្រង់ជាបិតា
ទ្រង់បង្កើតថ្ងៃខែឆ្នាំ តាំងរដូវឲ្យយើងរាល់គ្នា
ចាក់ភ្លៀងសន្សើមគ្រប់គ្រា ប្រទានផល្លាចម្លែតយើងខ្ញុំ ។
២- ឆ្នាំថ្មីយើងច្រៀងសុំពរ សុំសុខបវរក្នុងម្លប់ឧត្តម
សូមព្រះវិញ្ញាណដឹកនាំ តម្រង់យើងខ្ញុំតាមសេចក្តីពិត
សូមឲ្យសេចក្តីស្រឡាញ់ មានពោរពេញនៅក្នុងដួងចិត្ត
រាប់មនុស្សទាំងអស់ជាមិត្ត ទាំងស្រង់ជីវិតគេឲ្យរួចផង ។
288. ព្រះអង្គដែលបានសង្រ្គោះរូបខ្ញុំ
លំនាំដើម- ហាលេលូយ៉ា ហាហាហាលេលូយ៉ា ហាហាហាលេលូយ៉ា
១- សូមថ្វាយបង្គំ ហាហាហាលេលូយ៉ា ដល់ព្រះឧត្តមខ្ពស់បំផុតលោកា
ដែលបានសង្គ្រោះរូបខ្ញុំនេះណា ឲ្យរួចពីអំពើបាបគ្រប់គ្រា
ទ្រង់ប្រោសមេត្តាករុណាដល់ខ្ញុំ ។ ហាហាហាលេលូយ៉ា ស្ទួន
២- បានរួចពីទុក្ខ ហាហាហាលេលូយ៉ា បានជួបក្តីសុខក្នុងរាជ្យឧត្តម
ព្រះអង្គសោយរាជ្យនៅក្នុងចិត្តខ្ញុំ មានតែព្រះអង្គជាម្លប់ដ៏ធំ
សង្គ្រោះរូបខ្ញុំរួចពីបាបកម្ម ។ ហាហាហាលេលូយ៉ា ស្ទួន
៣- សូមថ្វាយជីវិត ហាហាហាលេលូយ៉ា សាច់ឈាមកាយចិត្តដល់ព្រះបិតា
សូមជួយកំចាត់សាតាំងចោរមារ ឲ្យវិនាសអន្តរធានគ្រប់គ្រា
កុំឲ្យវាល្បួងដួងចិត្តខ្ញុំបាន ។ ហាហាហាលេលូយ៉ា ស្ទួន
៤- អរគុណព្រះអង្គ ហាហាហាលេលូយ៉ា ដែលបានតម្រង់បង្ហាញរូបខ្ញុំ
បានជួបភាពពិតក្នុងរាជ្យឧត្តម ខ្ញុំច្រៀងសរសើរហើយថ្វាយបង្គំ
ក្នុងព្រះបរមនាមព្រះយេស៊ូវគ្រីស្ទ ។ ហាហាហាលេលូយ៉ា ស្ទួន
បញ្ចប់- ហាហាហាលេលូយ៉ា ហាហាហាលេលូយ៉ា ស្ទួន
289. នាមព្រះយេស៊ូវ
១- នាមព្រះយេស៊ូវ ជានាមអស្ចារ្យ (៣ដង)
ខ្ញុំលើកតម្កើងព្រះនាមទ្រង់ ជាខ្ពស់ឧត្តម
ដែលគ្មាននាមណាផ្ទឹមស្មើនឹងទ្រង់ឡើយ ។
២- នាមព្រះយេស៊ូវ ពីរោះកន្លង (៣ដង)
ខ្ញុំសូមថ្លែងពីព្រះនាមទ្រង់ ប្រាប់មនុស្សទាំងពួង
ឲ្យស្គាល់នាមដ៏សែនពីរោះឧត្តម ។
៣- នាមព្រះយេស៊ូវ មានឫទ្ធិចេស្តា (៣ដង)
ខ្ញុំសូមលើកតាំងព្រះនាមទ្រង់ ជាទង់ជ័យខ្ញុំ
ឲ្យបានឈ្នះលើអំណាចសេចក្តីស្លាប់ ។
290. ព្រះយេស៊ូវប្រោសយើងហើយ
ផ្តើម/បញ្ចប់- ហា ហាលេលូយ៉ា ហា ហាលេលូយ៉ា ស្ទួន
១- ព្រះយេស៊ូវប្រោសយើងហើយ ពួកស្ងួនភ្លាអើយកុំព្រួយសោកា
តាំងចិត្តខ្ជាប់ខ្ជួនតាមច្បាប់តម្រា ដែលអង្គបុត្រាប្រៀនយើងរាល់គ្នា ។
២- ព្រះយេស៊ូវជួយសង្គ្រោះ លោះយើងដោយស្មោះលះលោហិតថ្លៃថ្លា
ឲ្យយើងរួចផុតពីក្តីវេទនា ក្នុងនរកឫស្យាទៅឋានសួគ៌វិមាន ។
បន្ទរ- ព្រះបុត្រមានសប្បុរសធម៌ សែនល្អរកដូចមិនបាន ត្រូវយើងគ្រប់គ្នា
ស៊ូប្តូរក្ស័យប្រាណ ដើរតាមលំអានព្រះបន្ទូលទ្រង់ ។
៣- យើងមានព្រះវិញ្ញាណសណ្ឌិត ក្នុងចិត្តយើងពិតជីវិតម៉ត់ហ្មង
យើងច្រៀងសរសើរថ្វាយពរព្រះអង្គ ហើយបម្រើទ្រង់ក្នុងការសង្គ្រោះ ។
291. ចូរមកទទួលព្រះពិត
១- សូមលើកសរសើរថ្លែងពីព្រះគុណ ករុណាដ៏ធ្ងន់គុណព្រះមេត្តា (ស្ទួន)
មានតែទ្រង់មួយល្អយ៉ាងអស្ចារ្យ គ្មានព្រះឯណាល្អដូចទ្រង់សោះ ។
២- ព្រះអង្គស្រឡាញ់មនុស្សយើងណាស់ បានជាព្រមលះមកស្លាប់ជំនួស (ស្ទួន)
ប្តូរបង់ជីវ៉ាទុកជាថ្លៃលោះ ផ្តាច់បាបពីមនុស្សឲ្យរួចជីវិត ។
៣- ព្រះយេស៊ូវគ្រីស្ទទ្រង់ល្អណាស់ណា ផ្តល់ក្តីមេត្តាករុណាអាណិត (ស្ទួន)
ព្រះអង្គជាព្រះអង្គមេត្រីពិត សូមយើងថ្វាយចិត្តទទួលជឿទ្រង់ ។
៤- បើពឹងព្រះនាមយេស៊ូវពិត ការអ្វីយើងគិតសុំដូចចិត្តប៉ង (ស្ទួន)
ទ្រង់មានចេស្តាបំពេញបំណង ស្រឡាញ់ប្អូនបងស៊ូលះព្រះជន្ម ។
៥- ព្រះអង្គជាព្រះលើអស់ទាំងព្រះ មានមនុស្សច្រើនណាស់មិនស្គាល់ព្រះគុណ (ស្ទួន)
ហើយតាំងអួតខ្លួនថាឯងមានបុណ្យ ឥតដឹងទោសធ្ងន់ធ្លាក់ចុះបឹងភ្លើង ។
៦- ឱបងប្អូនខ្មែរជាតិខេមរាអើយ ព្រះមកប្រោសហើយឆាប់រូតរះឡើង (ស្ទួន)
ទទួលព្រះពិតនោះបានថ្កុំថ្កើង ទ្រង់លើកតាំងឡើងជាកូនព្រះអង្គ ។
៧- អ្នកណាទទួលយកព្រះយេស៊ូវ អ្នកនោះព្រមប្តូរយកជីវិតទ្រង់ (ស្ទួន)
ជីវិតនៃព្រះមិនដែលស្លាប់បង់ រស់នៅយូរលង់សុខអស់កល្យអើយ ។
292. សេចក្ដីសុខសាន្ដ
១- សេចក្តីសុខសាន្ត សុខសាន្តចូរមានក្នុងចិត្ត ព្យាយាមប្រព្រឹត្ត
ប្រព្រឹត្តដោយចិត្តជ្រះថ្លា តាមបទបញ្ញត្តិដែលព្រះបានចារ
ដើរតាមមាគ៌ា ដើរតាមមាគ៌ាដ៏ល្អប្រពៃ ។
២- ព្រះអង្គលោះបាប លោះបាបជួសយើងរួចហើយ គ្មានទោសទៀតឡើយ
យើងអើយផុតភពអប្រិយ យើងបានសុខសាន្តទាំងប្រុសទាំងស្រី
ដ្បិតទ្រង់ប្រណី ដ្បិតទ្រង់ប្រណីដល់យើងរាល់គ្នា ។
៣- ព្រះអង្គយេស៊ូវ យេស៊ូវស្រឡាញ់យើងស្មោះ ប្តូរស្លាប់ដោយព្រោះ
រំដោះយើងពីវេទនា ឲ្យបានសុខសាន្តនៅឋានសួគ៌ា
ឋានព្រះបិតា រៀបឲ្យអ្នកណាជឿដល់ព្រះអង្គ ។
៤- ខ្ញុំលែងខ្វល់ខ្វាយ សប្បាយនៅក្នុងដួងចិត្ត ព្រះវិញ្ញាណពិត
សណ្ឋិតក្នុងចិត្តផូរផង់ ផ្តល់ក្តីសង្ឃឹមទៅលើតែទ្រង់
ដោយសារព្រះអង្គ ដោយសារព្រះអង្គសុខសាន្តប្រពៃ ។
293. ព្រះគ្រីស្ទបានយាងមក
១- ព្រះគ្រីស្ទបានយាងមក ឱបងប្អូនអើយ ព្រះគ្រីស្ទបានយាងមក (ស្ទួន)
សង្គ្រោះមនុស្សលោក ឱបងប្អូនអើយ ឲ្យរួចពីបាប (ស្ទួន)
២- ទ្រង់រងទោសជួសយើង ឱបងប្អូនអើយ ត្រូវគេឆ្កាងសម្លាប់ (ស្ទួន)
ឈាមទ្រង់ហូរដាប ឱបងប្អូនអើយ ដល់ក្ស័យជីវិត (ស្ទួន)
៣- ទ្រង់លោះបាបយើងហើយ ឱបងប្អូនអើយ ទ្រង់បានរស់វិញពិត (ស្ទួន)
នៅមានជីវិត ឱបងប្អូនអើយ រស់តែសព្វថ្ងៃ (ស្ទួន)
៤- ទ្រង់ចាត់ព្រះវិញ្ញាណ ឱបងប្អូនអើយ ឲ្យមកក្នុងលោកិយ (ស្ទួន)
នាំមនុស្សប្រុសស្រី ឱបងប្អូនអើយ ឲ្យជឿព្រះអង្គ (ស្ទួន)
294. ព្រះអង្គនាំកូនស្ងួនទៅ
១- ទ្រង់បាននាំ រាស្ត្រទ្រង់ចាកអេស៊ីព្ទ ដោយព្រះឫទ្ធិចេស្តា
ទ័ពពួកខ្មាំងក៏ដេញប្រផុត នាំឲ្យស្លុតភ័យតក្កមា
ទ្រង់សម្តែងព្រះចេស្តា ញែកទឹកសមុទ្រឲ្យឆ្លង ។
២- នៅពេលថ្ងៃ គេដើរក្រោមពពក ពេលយប់មានភ្លើងផង
ទ្រង់ធ្វើម្លប់ហើយនិងពន្លឺ ឲ្យអាចដើរបានឥតមានហ្មង
ក្នុងទីរហោឋានដើរឆ្លង រស់ដោយសារនំម៉ាណា ។
បន្ទរ- ទ្រង់នាំគេទៅ សំដៅដីថ្មី ជាទឹកដីទ្រង់បានសន្យា
ដែនកាណានភោគផលហូរហៀរ តែភ្លេចព្រះចេស្តា
ងាកបែររកព្រះដទៃ ។
៣- ព្រះជាម្ចាស់ កំពុងនាំយើងទៅ សំដៅឋានមួយថ្មី
គឺជាដែនឋានសុខសួគ៌ា ត្រូវគ្រប់គ្នាតាមទ្រង់កែឆ្នៃ
តស៊ូនឹងល្បួងអប្រិយ ខ្លាចដួលវិនាសដូចគេ ។
295. ដោយសារព្រះដ៏មានជ័យ
១- ទោះស្លាប់ឬរស់ខ្ញុំស្មោះនឹងទ្រង់ មិនព្រមលះបង់ព្រោះទ្រង់ល្អណាស់ (ស្ទួន)
ព្រះអង្គស្រឡាញ់មនុស្សលោកជាក់ច្បាស់ ទើបសុខចិត្តលះបង់ព្រះជន្មា ។
២- ព្រះអង្គមានជ័យខ្ញុំក៏មានជ័យ សុគតបីថ្ងៃទ្រង់ឈ្នះមរណា (ស្ទួន)
ឈ្នះអស់អ្វីៗនៅលើលោកា មានព្រះជីវ៉ារស់នៅសព្វថ្ងៃ ។
៣- ជោគជ័យជម្នះបានមកឯទ្រង់ ត្រចះត្រចង់រុងរឿងពេកក្រៃ (ស្ទួន)
ខ្ញុំអរខ្លាំងណាស់លែងមានភិតភ័យ ព្រះគ្រីស្ទម្ចាស់ថ្លៃប្រោសលោះខ្ញុំហើយ ។
៤- ខ្ញុំឈ្នះក្តីស្លាប់ដោយសារគុណព្រះ បាបចាញ់លែងឈ្នះលើខ្ញុំទៀតឡើយ (ស្ទួន)
ជីវិតខ្ញុំថ្មីអស់កល្បទៅអើយ ទ្វារសួគ៌បើកហើយចាំទទួលផង ។
៥- ចូរសប្បាយឡើងពួកយើងកូនព្រះ ត្រូវខំរូតរះបម្រើព្រះអង្គ (ស្ទួន)
ទ្រង់ប្រទានពរស័ក្តិសមកន្លង ជ័យជម្នះទ្រង់ ទ្រង់ឲ្យយើងស្រេច ។
296. សូមពរដល់ជាតិខេមរា
១- សូមព្រះពរពោរពេញ ក្នុងក្តីស្រឡាញ់ នៃព្រះវរបិតា (ស្ទួន)
ឋិតលើជាតិខេមរា លើជាតិខេមរា ជាប់តទៅអើយ (ស្ទួន)
២- សូមឲ្យក្តីស្រឡាញ់ នៅជាប់ញេរពេញ មិនបាត់បង់ឡើយ (ស្ទួន)
ដូចអង្គព្រះគ្រីស្ទហើយ និងសិស្សទ្រង់អើយ ទ្រង់ជាសិរសា (ស្ទួន)
៣- សូមខេមរានៅជាប់ ក្នុងក្ដីប្រកប នៃព្រះវរបិតា (ស្ទួន)
ប្រកបនឹងបុត្រា ទាំងបីអង្គា រួមព្រះវិញ្ញាណ (ស្ទួន)
៤- សូមព្រះគុណករុណា នៃព្រះបុត្រា យេស៊ូវប្រទាន (ស្ទួន)
ឲ្យខេមរាក្សេមក្សាន្ត ស្មោះស្ម័គ្រប្តូរប្រាណ ដើរតាមព្រះអង្គ (ស្ទួន)
៥- សូមព្រះវិញ្ញាណនាំ ការពារថែទាំ ក្នុងភាពស្មោះត្រង់ (ស្ទួន)
សុខសាន្តក្នុងព្រះអង្គ ចម្រើនរឿងរុង ពរអស់កល្បអើយ (ស្ទួន)
297. ខ្ញុំបានស្រឡាញ់ដល់ព្រះយេស៊ូវ
១- ខ្ញុំបានស្រឡាញ់ដល់ព្រះយេស៊ូវ ដ្បិតទ្រង់បានប្តូរជីវិតព្រោះខ្ញុំ
ព្រះអង្គស្រឡាញ់ណាស់ ស៊ូលះឋានសួគ៌ដ៏ឧត្តម ប្តូរបង់ជីវិតលោះរូបខ្ញុំ
ឲ្យរួចពីបាបនិងទោសធំ ទុកជាកូនស្ងួនភ្លា ។
២- ខ្ញុំបានស្រឡាញ់ដល់ព្រះយេស៊ូវ ដ្បិតសិរីល្អ និងឫទ្ធិចេស្តា
ទ្រង់ជាម្ចាស់ជីវិត ព្រះពិតបង្កើតមនុស្សលោកា បានឈ្នះក្តីស្លាប់យ៉ាងអស្ចារ្យ
ព្រះជន្មមិនផុតសោះឡើយណា គ្រប់ការទ្រង់ជ្រាបច្បាស់ ។
៣- ខ្ញុំបានស្រឡាញ់ស្មោះដល់ព្រះអង្គ ដ្បិតទ្រង់ស្មោះត្រង់ចំពោះខ្ញុំណាស់
ព្រះទ័យមិនប្រួលប្រែ ក្តីស្នេហ៍ទ្រង់មិនប្រែក្រឡាស់ ទោះខ្ញុំភ្លេចទ្រង់នៅពេលខ្លះ
ព្រះទ័យអត់ធ្មត់ដល់បានឈ្នះ លើចិត្តរឹងខ្ញុំបាន ។
៤- តើមានអ្នកណាខ្ញុំស្រឡាញ់លើស គឺទ្រង់ឥតល្មើសសន្តោសរកគ្មាន
ព្រះអង្គតែងតែផ្ទៀង ស្តាប់សៀងខ្ញុំថ្លែងអធិស្ឋាន ជួយដោះបញ្ហាទាំងប៉ុន្មាន
អស់ទាំងសំណូមទ្រង់ប្រទាន ខ្ញុំសង្ឃឹមទ្រង់ណាស់ ។
298. ទ្រង់គួរសរសើរដោយលោតកញ្ឆេង
១- ទ្រង់គួរសរសើរដោយលោតកញ្ចោង ទាំងប្រដាប់ភ្លេងច្រៀងថ្វាយពរជ័យ
ដ្បិតក្តីសប្បុរសទ្រង់ច្រើនពេកក្រៃ បានប្រោសប្រណីឲ្យខ្ញុំរួចទោស ។
២- សូមលើកសរសើរព្រះឫទ្ធិចេស្តា ធ្វើគ្រប់កិច្ចការគ្មានសល់ចន្លោះ
របស់មើលឃើញនិងមិនឃើញសោះ ទ្រង់ធ្វើទាំងអស់ជាស្នាដៃទ្រង់ ។
៣- មើល!ក្តីស្រឡាញ់ទ្រង់មានដល់មនុស្ស ក្តីស្នេហ៍ដីស្មោះមានតែព្រះអង្គ
ស្រឡាញ់ដល់ប្តូរបង់ព្រះជន្មទ្រង់ ដើម្បីស្រោចស្រង់ជីវិតយើងខ្ញុំ ។
៤- សូមលើកសរសើរដល់សិរីល្អ និងភាពបវរបរិសុទ្ធឧត្តម
ទាំងជួយដឹកនាំឲ្យតាមទាំងអស់ ។
៥- ខ្ញុំចង់តែច្រៀងឲ្យអស់ពីចិត្ត ច្រៀងពីក្តីពិតនៃការប្រោសលោះ
ផ្តាច់ខ្ញុំពីស្លាប់ឲ្យព្រលឹងរស់ បានចូលចំពោះព្រះវរបិតា ។
៦- សូមច្រៀងសរសើរដល់ព្រះដ៏ពិត ព្រះមានជីវិតម្ចាស់ឋានសួគ៌ា
សរសើរពីគុណនិងក្តីមេត្តា កាន់ពាក្យសន្យាមិនចេះប្រែប្រួល ។
299. សូមថ្វាយព្រះពរ
១- ព្រះអម្ចាស់ទ្រង់គង់នៅជាមួយ ខ្ញុំពិតជាបានរស់ក្នុងគ្រួសារថ្មី
ទ្រង់បានបំពេញឲ្យខ្ញុំមានសិរីល្អ ខ្ញុំរស់ដោយមានន័យ ចិត្តស្អប់ ធូរស្រាកស្រាន្ត ។
២- ព្រះអង្គផ្សះផ្សារយើងគ្រប់សាសន៍ដោយព្រះគ្រីស្ទ ឲ្យជានឹងព្រះព្រមបែរវិលថ្កាន
មករួមសុខសាន្ត នឹងព្រះ ខ្ពស់បំផុត ។
៣- ឥឡូវយើងរស់ក្នុងគ្រួសារនៃព្រះ ស្រឡាញ់គ្នាណាស់ដោយចិត្តបរិសុទ្ធ
រួមរស់រហូត ដោយសុខ សន្តិភាព ។
៤- អរគុណព្រះអង្គដែលទ្រង់ជាសិរសារ ឥតមានសាសន៍ណាប្រកាន់ខ្ពស់ទាប
ទ្រង់ឲ្យស្មើភាព បងប្អូន រួមលោហិត ។
300. លាសិនហើយសម្លាញ់អើយ
១- ព្រះយេស៊ូវអើយខ្ញុំចង់បានចិត្តស្ងប់ ចិត្តចាស់ធុញថប់វក់វីដូចរលក
ផាយផាត់ដោយព្យុះកំណាចកំពុងបក់បោក ជាចិត្តភ្នកចង់បានតែក្តីវិនាស ។
តើឲ្យខ្ញុំស្ងប់ចិត្តម្តេចបាន ទោះខ្ញុំមានទ្រព្យធនពោរពាស
មិនដែលស្កប់នឹងត្បូងប្រាក់មាស តែអម្ចាស់អាចឲ្យខ្ញុំស្ងប់បាន ។
២- មានតែទ្រង់ហើយដែលជាម្ចាស់ចិត្តខ្ញុំ ផ្តល់ក្តីសុខុមឲ្យស្ងប់លើសប្រមាណ
មានសន្តិភាពក្នុងទ្រង់ដែលអាចប្រទាន ឲ្យខ្ញុំបានទទួលនូវចិត្តមួយថ្មី ។
ចិត្តក្នុងទ្រង់ជាចិត្តស្ងប់ពិត នៅថេរឋិតមិនដូចលោកិយ
សូមប្រទានដោយប្រោសប្រណី ក្រែងលោកិយយកឈ្នះលើខ្ញុំបាន ។
៣- ទ្រង់ជាអម្ចាស់នៃសន្តិភាពពិត កាលគង់ក្នុងចិត្តនោះបានស្ងប់ស្រាកស្រាន្ត
សូមដកចិត្តធំចិត្តលោភអួតអាងចង់បាន ហើយប្រទានជាចិត្តពេញដោយមេត្រី
ព្រះអម្ចាស់អើយសូមសណ្ឋិត គង់ក្នុងចិត្តឲ្យមានភក្តី
ឲ្យខ្ញុំស្ងប់ផុតចិត្តអប្រិយ ផ្តល់ចិត្តថ្មីដែលមកពីព្រះអង្គ ។
301. លាសិនហើយ
១- សូមលើកសរសើរថ្លែងពីព្រះគុណ ករុណាដ៏ធ្ងន់គុណព្រះមេត្តា (ស្ទួន)
មានតែទ្រង់មួយល្អយ៉ាងអស្ចារ្យ គ្មានព្រះឯណាល្អដូចទ្រង់សោះ ។
២- ព្រះអង្គស្រឡាញ់មនុស្សយើងណាស់ បានជាព្រមលះមកស្លាប់ជំនួស (ស្ទួន)
ប្តូរបង់ជីវ៉ាទុកជាថ្លៃលោះ ផ្តាច់បាបពីមនុស្សឲ្យរួចជីវិត ។
៣- ព្រះយេស៊ូវគ្រីស្ទទ្រង់ល្អណាស់ណា ផ្តល់ក្តីមេត្តាករុណាអាណិត (ស្ទួន)
ព្រះអង្គជាព្រះអង្គមេត្រីពិត សូមយើងថ្វាយចិត្តទទួលជឿទ្រង់ ។
៤- បើពឹងព្រះនាមយេស៊ូវពិត ការអ្វីយើងគិតសុំដូចចិត្តប៉ង (ស្ទួន)
ទ្រង់មានចេស្តាបំពេញបំណង ស្រឡាញ់ប្អូនបងស៊ូលះព្រះជន្ម ។
៥- ព្រះអង្គជាព្រះលើអស់ទាំងព្រះ មានមនុស្សច្រើនណាស់មិនស្គាល់ព្រះគុណ (ស្ទួន)
ហើយតាំងអួតខ្លួនថាឯងមានបុណ្យ ឥតដឹងទោសធ្ងន់ធ្លាក់ចុះបឹងភ្លើង ។
៦- ឱបងប្អូនខ្មែរជាតិខេមរាអើយ ព្រះមកប្រោសហើយឆាប់រូតរះឡើង (ស្ទួន)
ទទួលព្រះពិតនោះបានថ្កុំថ្កើង ទ្រង់លើកតាំងឡើងជាកូនព្រះអង្គ ។
៧- អ្នកណាទទួលយកព្រះយេស៊ូវ អ្នកនោះព្រមប្តូរយកជីវិតទ្រង់ (ស្ទួន)
ជីវិតនៃព្រះមិនដែលស្លាប់បង់ រស់នៅយូរលង់សុខអស់កល្យអើយ ។
302. ជួបគ្នាទៀត
១- សេចក្តីសុខសាន្ត សុខសាន្តចូរមានក្នុងចិត្ត ព្យាយាមប្រព្រឹត្ត
ប្រព្រឹត្តដោយចិត្តជ្រះថ្លា តាមបទបញ្ញត្តិដែលព្រះបានចារ
ដើរតាមមាគ៌ា ដើរតាមមាគ៌ាដ៏ល្អប្រពៃ ។
២- ព្រះអង្គលោះបាប លោះបាបជួសយើងរួចហើយ គ្មានទោសទៀតឡើយ
យើងអើយផុតភពអប្រិយ យើងបានសុខសាន្តទាំងប្រុសទាំងស្រី
ដ្បិតទ្រង់ប្រណី ដ្បិតទ្រង់ប្រណីដល់យើងរាល់គ្នា ។
៣- ព្រះអង្គយេស៊ូវ យេស៊ូវស្រឡាញ់យើងស្មោះ ប្តូរស្លាប់ដោយព្រោះ
រំដោះយើងពីវេទនា ឲ្យបានសុខសាន្តនៅឋានសួគ៌ា
ឋានព្រះបិតា រៀបឲ្យអ្នកណាជឿដល់ព្រះអង្គ ។
៤- ខ្ញុំលែងខ្វល់ខ្វាយ សប្បាយនៅក្នុងដួងចិត្ត ព្រះវិញ្ញាណពិត
សណ្ឋិតក្នុងចិត្តផូរផង់ ផ្តល់ក្តីសង្ឃឹមទៅលើតែទ្រង់
ដោយសារព្រះអង្គ ដោយសារព្រះអង្គសុខសាន្តប្រពៃ ។
303. យើងនឹងជួបគ្នាក្នុងទីធ្លាបរិសុទ្ធ
១- ព្រះគ្រីស្ទបានយាងមក ឱបងប្អូនអើយ ព្រះគ្រីស្ទបានយាងមក (ស្ទួន)
សង្គ្រោះមនុស្សលោក ឱបងប្អូនអើយ ឲ្យរួចពីបាប (ស្ទួន)
២- ទ្រង់រងទោសជួសយើង ឱបងប្អូនអើយ ត្រូវគេឆ្កាងសម្លាប់ (ស្ទួន)
ឈាមទ្រង់ហូរដាប ឱបងប្អូនអើយ ដល់ក្ស័យជីវិត (ស្ទួន)
៣- ទ្រង់លោះបាបយើងហើយ ឱបងប្អូនអើយ ទ្រង់បានរស់វិញពិត (ស្ទួន)
នៅមានជីវិត ឱបងប្អូនអើយ រស់តែសព្វថ្ងៃ (ស្ទួន)
៤- ទ្រង់ចាត់ព្រះវិញ្ញាណ ឱបងប្អូនអើយ ឲ្យមកក្នុងលោកិយ (ស្ទួន)
នាំមនុស្សប្រុសស្រី ឱបងប្អូនអើយ ឲ្យជឿព្រះអង្គ (ស្ទួន)
304. ចម្រៀងលាគ្នា
១- ទ្រង់បាននាំ រាស្ត្រទ្រង់ចាកអេស៊ីព្ទ ដោយព្រះឫទ្ធិចេស្តា
ទ័ពពួកខ្មាំងក៏ដេញប្រផុត នាំឲ្យស្លុតភ័យតក្កមា
ទ្រង់សម្តែងព្រះចេស្តា ញែកទឹកសមុទ្រឲ្យឆ្លង ។
២- នៅពេលថ្ងៃ គេដើរក្រោមពពក ពេលយប់មានភ្លើងផង
ទ្រង់ធ្វើម្លប់ហើយនិងពន្លឺ ឲ្យអាចដើរបានឥតមានហ្មង
ក្នុងទីរហោឋានដើរឆ្លង រស់ដោយសារនំម៉ាណា ។
បន្ទរ- ទ្រង់នាំគេទៅ សំដៅដីថ្មី ជាទឹកដីទ្រង់បានសន្យា
ដែនកាណានភោគផលហូរហៀរ តែភ្លេចព្រះចេស្តា
ងាកបែររកព្រះដទៃ ។
៣- ព្រះជាម្ចាស់ កំពុងនាំយើងទៅ សំដៅឋានមួយថ្មី
គឺជាដែនឋានសុខសួគ៌ា ត្រូវគ្រប់គ្នាតាមទ្រង់កែឆ្នៃ
តស៊ូនឹងល្បួងអប្រិយ ខ្លាចដួលវិនាសដូចគេ ។
305. ខ្ញុំមានតែព្រះយេស៊ូវជាមិត្តដ៏ល្អ
១- ទោះស្លាប់ឬរស់ខ្ញុំស្មោះនឹងទ្រង់ មិនព្រមលះបង់ព្រោះទ្រង់ល្អណាស់ (ស្ទួន)
ព្រះអង្គស្រឡាញ់មនុស្សលោកជាក់ច្បាស់ ទើបសុខចិត្តលះបង់ព្រះជន្មា ។
២- ព្រះអង្គមានជ័យខ្ញុំក៏មានជ័យ សុគតបីថ្ងៃទ្រង់ឈ្នះមរណា (ស្ទួន)
ឈ្នះអស់អ្វីៗនៅលើលោកា មានព្រះជីវ៉ារស់នៅសព្វថ្ងៃ ។
៣- ជោគជ័យជម្នះបានមកឯទ្រង់ ត្រចះត្រចង់រុងរឿងពេកក្រៃ (ស្ទួន)
ខ្ញុំអរខ្លាំងណាស់លែងមានភិតភ័យ ព្រះគ្រីស្ទម្ចាស់ថ្លៃប្រោសលោះខ្ញុំហើយ ។
៤- ខ្ញុំឈ្នះក្តីស្លាប់ដោយសារគុណព្រះ បាបចាញ់លែងឈ្នះលើខ្ញុំទៀតឡើយ (ស្ទួន)
ជីវិតខ្ញុំថ្មីអស់កល្បទៅអើយ ទ្វារសួគ៌បើកហើយចាំទទួលផង ។
៥- ចូរសប្បាយឡើងពួកយើងកូនព្រះ ត្រូវខំរូតរះបម្រើព្រះអង្គ (ស្ទួន)
ទ្រង់ប្រទានពរស័ក្តិសមកន្លង ជ័យជម្នះទ្រង់ ទ្រង់ឲ្យយើងស្រេច ។